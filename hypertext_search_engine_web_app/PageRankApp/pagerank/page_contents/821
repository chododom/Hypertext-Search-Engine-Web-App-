https://it.wikipedia.org/wiki/Morihei_Ueshiba











Morihei Ueshiba

Da Wikipedia, l'enciclopedia libera.


Jump to navigation
Jump to search



 

Questa voce o sezione  sull'argomento artisti marziali giapponesi non cita le fonti necessarie o quelle presenti sono insufficienti.

Puoi migliorare questa voce aggiungendo citazioni da fonti attendibili secondo le linee guida sull'uso delle fonti.





 Morihei Ueshiba nel 1939
Morihei Ueshiba (植芝盛平 Ueshiba Morihei?; Tanabe, 14 dicembre 1883 – Iwama, 26 aprile 1969) è stato un artista marziale giapponese.
Considerato uno dei più grandi maestri di arti marziali della storia, è stato il fondatore dell'Aikidō e viene definito Ōsensei (gran maestro) dagli aikidōka.

Indice

1 La vita
2 Evoluzione dell'ispirazione: da “daitoryu-Aiki-Jutsu” ad “Aiki-Do”
3 Onorificenze
4 Altri progetti


La vita[modifica | modifica wikitesto]
Quarto figlio e unico maschio di Yoroku Ueshiba e di sua moglie Yuki, era un bambino esile e molto fragile e venne spinto dal padre, uomo di politica, a praticare il sumo e il nuoto per irrobustire il proprio corpo. Comincia a praticare con costanza e dedizione le arti marziali a seguito di una vicenda che vede coinvolto il padre picchiato a sangue dai suoi avversari politici. Decide quindi di imparare le arti marziali per difendere se stesso e i suoi cari.
Frequenta varie scuole e impara diversi stili di Jūjutsu e di Bukijutsu. L'arte che segnerà il suo cammino marziale sarà però il Daito-Ryu Aiki Jujutsu, l'arte dai samurai della famiglia Takeda.
Il suo principale maestro fu Takeda Sōkaku, considerato da alcuni uno degli ultimi veri samurai, che gli insegnò il Daitō ryū conferendogli il grado di Menkyō kaiden e il certificato di maestro di Daitō ryū Aiki Jūjutsu. Aprirà quindi un proprio Dojo a Tōkyō dove inizierà a insegnare l'Aiki Budō, specchio del Daitō ryū e scheletro dell'Aikidō. Fonderà presto l'associazione Aikikai Foundation e il Kobukan dōjō ne diventerà l'honbu dōjō.
Trasferitosi sull'isola di Hokkaido in qualità di colono, verrà a conoscenza di una tragica notizia che vedrà coinvolto suo padre, ormai in fin di vita. Deciderà quindi di partire per Tanabe ed accorrere al capezzale del padre morente, ma durante il viaggio, incontrerà una persona che segnerà profondamente la sua vita, il suo cammino spirituale e l'arte dell'Aikido. Costui fu Ōnisaburō Deguchi, capo di una setta shintoista chiamata Ōmoto-kyō. Deciderà quindi di recarsi ad Ayabe, nella sede dell'Ōmoto-kyō. 
Durante il suo soggiorno ad Ayabe suo padre muore. Morihei rimarrà ad Ayabe per diversi anni diventando la guardia del corpo di Ōnisaburō Deguchi e partecipando insieme alla setta a diverse vicende.
Successivamente si recò ad Iwama, nella prefettura di Ibaraki, dove fondera l'Ibaraki dōjō e l'Aiki Jinja, il tempio dell'Aikidō. Qui fonderà l'arte, la filosofia e la religione conosciuta col nome di Aikidō e si dedicherà allo studio del Budō e all'agricoltura.
Da questo periodo in poi verranno narrati diversi aneddoti che vedranno protagonista Ueshiba in sbalorditive dimostrazioni anche di carattere sovrannaturale, testimoniate da diversi suoi allievi. Egli infatti da questo momento si presenterà come l'incarnazione di una divinità shintoista, quale Il Re Dragone e affermerà di dover compiere una missione: portare l'armonia nel mondo.
Morirà il 26 aprile 1969 per un cancro al fegato.

Evoluzione dell'ispirazione: da “daitoryu-Aiki-Jutsu” ad “Aiki-Do”[modifica | modifica wikitesto]
Ueshiba nutrì sempre un forte orientamento verso il sentimento religioso shintoista ed esprimeva la propria spiccata vocazione a coltivare la propria spiritualità in forme molto personali, con rituali e pratiche Shintoiste che avevano radici antiche e che spesso erano di difficile comprensione anche per i suoi più stretti allievi ed amici.
Ma fu durante il periodo del suo soggiorno ad Ayabe e soprattutto dopo la sofferta morte del padre che morì senza che lui potesse rivederlo, che la vita del fondatore dell'Aikido ebbe una "svolta" spirituale determinante a seguito dell'incontro con un'importante personalità nipponica dei primi del Novecento, Onisaburo Deguchi, sacerdote di una setta nota come "Omoto-kyo", di cui il fondatore divenne amico e discepolo e la cui frequentazione ebbe un'importanza fondamentale nello svuiluppo della concezione dell'Aikido da parte di Morihei Ueshiba.
Onisaburo Deguchi, patriarca della religione Omoto, fu anche il principale responsabile della parentesi politica della vita del fondatore dell'Aikido, il quale all'età di 36 anni si lasciò indurre da Deguchi a seguirlo nei suoi progetti esagerati, se non folli, miranti ad espandere al di fuori dei confini del Giappone l'influenza del partito politico Omoto da lui fondato e della corrispondente religione Omoto, spingendosi in Asia fino alla Mongolia dove trovarono pane per i loro denti e tale avventura politica su base religiosa fallì miseramente.
Avventura collegata alla militanza del fondatore dell'Aikidō nel partito politico collegato alle ideologie sociali della religione Omoto, che gli costò quasi la vita, essendosi salvato da sicura morte unicamente per il miracoloso intervento "in extremis" del consolato giapponese, intervenuto all'ultimo momento quando nonostante si tramandino gesta epiche e fatti di combattimenti strabilianti ad opera del fondatore dell'Aikido sul territorio continentale asiatico, ormai catturati e arrestati dalle autorità cinesi, la loro fine sembrava già segnata ed imminente.
Dopo queste manifestazioni di incontinenza politica, gli aderenti al partito Omoto pare fossero stati tenuti di mira per un po' di tempo in Giappone e fossero anche socialmente osteggiati, ma il fondatore dell'Aikidō pare non abbia sofferto troppo di ciò, poiché dopo tale parentesi si disgiunse stabilmente dalla politica per immergersi completamente nella sua ricerca spirituale, da cui trasse infine i presupposti per questa nuova ed in un certo senso rivoluzionaria disciplina consistente in quell'innovativa arte marziale spirituale denominata Aikidō.

Onorificenze[modifica | modifica wikitesto]



Cavaliere di IV Classe dell'Ordine del Sol Levante








Medaglia d'onore con nastro viola





Altri progetti[modifica | modifica wikitesto]
Altri progetti
Wikimedia Commons
 Wikimedia Commons contiene immagini o altri file su Morihei Ueshiba
Controllo di autoritàVIAF (EN) 49292266 · ISNI (EN) 0000 0001 2101 2105 · LCCN (EN) n79093314 · GND (DE) 118892207 · BNF (FR) cb12310029w (data) · NLA (EN) 36026003
 Portale Sport: accedi alle voci di Wikipedia che trattano di sport




Estratto da "https://it.wikipedia.org/w/index.php?title=Morihei_Ueshiba&oldid=103564066"
Categorie: Artisti marziali giapponesiNati nel 1883Morti nel 1969Nati il 14 dicembreMorti il 26 aprileAikidoCategorie nascoste: Senza fonti - artisti marziali giapponesiSenza fonti - novembre 2009BioBotVoci con codice VIAFVoci con codice ISNIVoci con codice LCCNVoci con codice GNDVoci con codice BNFVoci con codice NLAVoci biografiche con codici di controllo di autorità




Menu di navigazione


Strumenti personali

Accesso non effettuatodiscussionicontributiregistratientra 



Namespace

VoceDiscussione 




Varianti







Visite

LeggiModificaModifica wikitestoCronologia 



Altro





Ricerca



 







Navigazione


Pagina principaleUltime modificheUna voce a casoNelle vicinanzeVetrinaAiutoSportello informazioni 



Comunità


Portale ComunitàBarIl WikipedianoFai una donazioneContatti 



Strumenti


Puntano quiModifiche correlatePagine specialiLink permanenteInformazioni paginaElemento WikidataCita questa voce 



Stampa/esporta


Crea un libroScarica come PDFVersione stampabile 



In altri progetti


Wikimedia Commons 



In altre lingue


العربيةAsturianuAzərbaycancaБългарскиབོད་ཡིགBosanskiCatalàČeštinaDanskDeutschEnglishEsperantoEspañolEuskaraفارسیSuomiFrançaisGalego𐌲𐌿𐍄𐌹𐍃𐌺עבריתHrvatskiMagyarՀայերենBahasa Indonesia日本語ქართული한국어LatinaМонголမြန်မာဘာသာNederlandsNorsk nynorskNorskPolskiPortuguêsRomânăРусскийSrpskohrvatski / српскохрватскиSlovenčinaSlovenščinaShqipСрпски / srpskiSvenskaTürkçeУкраїнськаTiếng Việt中文 
Modifica collegamenti 





 Questa pagina è stata modificata per l'ultima volta il 24 mar 2019 alle 19:10.
Il testo è disponibile secondo la licenza Creative Commons Attribuzione-Condividi allo stesso modo; possono applicarsi condizioni ulteriori. Vedi le condizioni d'uso per i dettagli.


Informativa sulla privacy
Informazioni su Wikipedia
Avvertenze
Sviluppatori
Dichiarazione sui cookie
Versione mobile



 

 






