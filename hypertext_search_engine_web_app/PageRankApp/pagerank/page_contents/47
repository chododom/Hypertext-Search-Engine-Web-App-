http://seznamovak.fit.cvut.cz/

















O akci
//
Novinky
//
Očima účastníků
//
Organizátorský tým
//
Přihlášky
//
Fotogalerie
//
Podporují nás






Web fakulty
//
Informace pro první ročníky
//

					#SeznamovakFIT
				
//

					Seznamovák FIT ČVUT
				
//

					Seznamovák ve FIT časopise
				







				POJEĎ NA
			




				Ještě se z klávesnic nestačily vypařit slzy a pot programováním zdecimovaných, avšak nabranými
				zkušenostmi již poměrně zocelených, v tomto akademickém roce nastoupivších prváků, a už se
				před
				branami FITu shlukuje další fronta zájemců.
			






			Současní studenti a vedení Fakulty informačních technologií ČVUT v Praze organizují každoročně
			Seznamovák – seznamovací akci pro prváky bakalářského studia FIT ČVUT, která se koná v  rekreačním
			středisku
			Máj–Plasy (25 km severně od Plzně). 

		


201720162015201420132012 
























 





31. srpen –  3. září 2019



 3. září –  6. září 2019






			Pro zvědavé, nedočkavé, soutěživé i bojácné, družné i nedružné, zkrátka pro všechny, se chystá tak
			jako loni
			Seznamovák, kde se budoucí prváci dozvědí o  tom, jak to na škole chodí, o  předmětech,
			které je
			čekají, kde co a jak zařídit, kde získají rady a tipy, a hlavně, jak již z  názvu patrno,
			kde
			se seznámí
			se svými budoucími spoluputovníky. 
		

			Nutno ještě podotknout, že stejně jako loni je připraven program bohatý na týmové i individuální hry, v nichž
			se mohou blýsknout účastníci svoji logikou, vytrvalostí, šikovností i hrubou silou. Ti nejlepší si
			potom
			domů odnesou symbolické ceny, ale to hlavní, tak zvané „know-how“ si, jak doufáme, odnesou všichni.
		

			Seznamovák je určen primárně pro studenty, kteří na FIT nastupují poprvé do prezenčního studia. Pokud
			studium opakuješ a chtěl/a bys jet, napiš nám mail a uvidíme, co pro tebe můžeme udělat.
		





Novinky

18. 8. 2018Dne 16. 8. 2018 proběhla poslední schůze organizátorů před Seznamovákem 2018. Program je připraven, ladíme detaily a za 14 dní se na všechny těšíme.15. 7. 2018Kapacita obou turnusů Seznamováku 2018 byla naplněna. Stále se však lze registrovat jako náhradník.3. 7. 2018V pondělí 2. 7. 2018 proběhla první velká schůze organizačního týmu Seznamováku 2018 a přípravy jsou v plném proudu. Těšíme se na vás!30. 6. 2018Byla spuštěna registrace na Seznamovák 2018. Kapacita obou turnusů je omezena na 90 míst, tak si nezapomeňte včas zabrat své místo.22. 3. 2018Přípravy na další ročník jsou v plném proudu! Co to obnáší? Pravidelně se scházíme, dopisujeme si podpůrné aplikace, měníme vytýkané nedostatky a zlepšujeme věci, které se účastníkům líbily. A abychom to stíhali, přibrali jsme do naší organizátorské rodiny tři nové členy!15. 9. 2017Další ročník Seznamováku je za námi a my si z něj odnesli spoustu zážitků a motivace pro pokračování v zaběhlé tradici! Takže zase za rok v termínech 1.–4. 9. a 4.–7. 9.31. 7. 2017Registrace na letošní ročník byly ukončeny. Seznamovák je již beznadějně plný a už se těšíme na všechny účastníky.1. 7. 2017Registrace připraveny! Doufáme, že máte zítra na 12:00 jediný plán – sedět u počítače, abyste se mohli registrovat.1. 5. 2017Náš tým se opět rozrostl o pět nových tváří! Vítáme mezi námi Roberta, Milana, Aničku, Jirku a Jardu.11. 3. 2017Přípravy na další ročník pomalu ale jistě začínají – připravujeme registrace, vybíráme nové organizátory, ale hlavně už víme, kdy pojedeme! Sedmý ročník Seznamováku proběhne 2.–5. a 5.–8. září 2017! Těšíte se tak, jako my?20. 7. 2016Už jsme úplně plní! Registrace byly uzavřeny a my začínáme naplno s přípravami – v pondělí proběhla první schůze našeho týmu. Tak doufáme, že se na Seznamovák těšíte tak, jako my!5. 7. 2016Zbývá posledních 14 míst! Pokud s námi chcete jet, nemeškejte a přihlaste se!2. 7. 2016Dnes ve 12:00 se otevřely registrace a již v 16:30 máme přihlášených 100 lidí! Pokud s námi chcete jet, tak neváhejte a rychle se přihlaste, dokud pár míst ještě zbývá.26. 6. 2016Z důvodu zápisu do studia jsme registraci na Seznamovák přesunuli na 2. 7. Omlouváme se za případné komplikace.18. 6. 2016Přijali jsme mezi sebe nové organizátory – vítáme Jirku Hanuše a Marka Kodra!1. 6. 2016Registrace na letošní ročník Seznamováku se otevřou 1. 7. ve 12:00. Chceš o tom být informován jako první? Stačí v sekci přihláška vyplnit svůj email!19. 1. 2016Přípravy na další ročník Seznamováku začínají!12. 8. 2015Jsme naprosto plní! – Oba turnusy praskají ve švech, přihlašování bylo ukončeno.15. 7. 2015Kapacita obou turnusů byla vyčerpána, můžete se přihlásit pouze jako náhradník.9. 7. 2015Kapacita druhého turnusu byla vyčerpána, letos dokonce v rekordním čase. Na druhý turnus se už můžete přihlásit pouze jako náhradníci, na prvním turnusu zbývá posledních 15 míst!3. 7. 2015Právě bylo spuštěno přihlašování na letošní ročník Seznamováku FIT ČVUT.11. 6. 2015Dnes proběhla první organizační schůzka a teambuilding letošního týmu organizátorů.6. 5. 2015Dnes jsme mezi organizátory oficiálně přovítali letošní studenty prvního ročníku a loňské účastníky Seznamováku 2014 – Honzu Horáčka, Honzu Řezníčka a Matěje Sháněla.10. 2. 2015Termíny Seznamováku FIT v roce 2015 jsou 29. 8. – 1. 9. a 1. 9. – 4. 9. 2015. Letáčky již byly rozdány na Dnech otevřených dveří na fakultě. 


Z historie

Jak to vše začalo?Jak vůbec Seznamovák vznikl? Rozepsal se o tom jeho zakladatel Jan Friedl ve fakultním časopise Buď FIT. O celé historii se pak můžete dočíst v rubrice Seznamovák.2017Sedmý ročník Seznamováku posunul své termíny na zářijové a to na 1. 9. – 4. 9. a 4. 9. – 8. 9. 2017. Počet účastníků byl podobný jako loni – bez odpadlíků celkem 175. A to, co jsme ztratili na kvantitě, jsme dohnali na kvalitě. Jak celá akce probíhala se můžete podívat ve videu od AVC ČVUT nebo si přečíst v časopise Buď FIT v článcích od účasníků Lucie Procházkové a Jiřího Gutwirtha.2016Šestý ročník Seznamováku se konal v termínech 28. 8. – 30. 8. a 30. 8. – 2. 9. 2016 a udržel počet účasníků na 180 lidech. Opět si ale zvýšil kvalitu! Hry totiž pravidelně upravujeme a obměňujeme dle ohlasů účastníků. Podívejte se na video od AVC ČVUT.2015Pátý ročník Seznamováku proběhl v termínech 29. 8. – 1. 9. a 1. 9. – 4. 9. 2015 a opět jsme se rozrostli. Jen dvě hlavy chyběly do 180 účastníků a víc nás už asi nebude. Nebo bude? Uvidíme! I letos vzniklo pěkné video od AVC ČVUT, fotoalbum a článek očima účastníka v Buď FIT.2014Čtvrtý ročník se konal v termínech 30. 8. – 2. 9. a 2. 9. – 5. 9. Dohromady na oba turnusy přijelo bezmála 160 účastníků, nicméně od loňska se zvýšil i počet organizátorů, který se blížil k dvaceti. A protože se opět sešla skvělá parta novopečených studentů, tak bylo o zábavu postaráno. Samozřejmostí je video od AVC ČVUT, fotoalbum Seznamovák FIT 2014 a článek očima účastníka v časopise Buď FIT.2013Třetí ročník se konal ve termínech 30. 8. – 2. 9. a 2. 9. – 5. 9.  Účast byla vysoká. V obou turnusech se dohromady sešlo téměř 170 lidí, a to včetně organizátorů, návštěv z  řad vedení fakulty a kantorů a také pár starších studentů. Reportáž očima účastníků i organizátorů si přečtěte ve fakultním časopise Buď FIT. Fotky najdete v albu Seznamovák FIT 2013 a video z produkce AVC ČVUT je též k dispozici.2012Druhý ročník akce byl pro velký úspěch rozšířen na dva turnusy. Konal se v termínech 1. 9. – 4. 9. a 4. 9. – 7. 9. 2012. Tým organizátorů se i proto rozrostl o několik účastníků z loňska. Fotky najdete v albu Seznamovák FIT 2012 a na novém YouTube kanálu FITCTU si můžete také pustit speciální seznamovácké video.2011Studenti mění úvahy ve skutečnost. Historicky první seznamovací kurz pro FIŤáky se konal ve dnech 2. 9. – 5. 9. 2011. O jeho průběhu a zážitcích účastníků, organizátorů i o podpoře vedení fakulty se můžete dočíst ve studentském časopiseBuď FIT. Prohlédněte si také fotografie v albu Seznamovák FIT 2011.2010První studenti si začínají uvědomovat, jak moc jim chyběl nějaký ten Seznamovák a začínají uvažovat o tom, že by sami možná jednou nějakou akci uspořádali.2009Na fakultu nastupují první studenti FIT! 





Očima účastníků






Má očekávání byla splněna na 100 %. Poznal jsem pár skvělých lidí se kterými jsme si navzájem poradili spostou užitečných informací. Zároveň jsem zažil spostu srandy a velice přijemné zjištění, že zdaleka ne všichni ajťáci jsou suchaři!Adam, účastník Seznamováku 2016Nejvíce se mi líbila přátelská atmosféra, všichni byli milí a přívětiví a program byl zábavný.Anna 



Byla splněna nad očekávání. Nevěřil jsem, že bych během 4 dní mohl navázat tak super vztahy s tolika neznámými lidmi. Dostalo se mi mnoho informací ke studiu a obecně životě kolem školy. Všichni organizátoři byli také ochotní k zodpovězení jakýchkoliv doplňujících otázek a dokonce se nabídli, že se na ně můžeme obrátit i s problémy, které budeme mít během studia. (Což si myslím, že je od nich hrozně super).účastník Seznamováku 2016 





Organizátorský tým





 Alena Brožová
 Alena Brožová

Orgíci mi začali říkat Žalud (díky Wilsone :D), jinak jsem teda Alča. Momentálně jsem v prváku, hlavně protože jsem byla v létě na kurzu ICS, který mě neskutečně nadchl a od té doby sem chtěla jít stopro na FIT. Baví mě komunikace s lidmi, strašně moc, a proto se snažím s lidmi trávit co nejvíc času, nemám ráda samotu. Proto mě taky můžete potkat všude možně na pivu, na koncertech, akcích... Jsem v představenstvu klubu FIT++, kde se starám o sociální sítě (čti PR manažer, zní to děsně cool :D). To samé dělám i pro časopis Buď FIT jako člen redakce. Hrozně ráda nosím jakékoli červené tenisky. 



 Dominik Chodounský
 Dominik Chodounský

						Ahoj, jsem Dominik, tedy jeden z mála lidí, kterým se tu říká opravdovým jménem. Na FITu jsem mezi tou hrstkou (ne)šťastlivců, co právě dodělali prvák, takže se tu ještě nějaký ten pátek zdržím a budu se snažit vystudovat obor znalostní inženýrství. Když zrovna nelajkuji na Facebooku komentáře pana doktora Kalvody, tak ve svém volném čase rád sportuji, cestuji, nebo hraji na kytaru. Jo a nějaký čas jsem žil v Anglii a v Německu, takže až vás budou štvát C a C++, můžete si za mnou přijít pokecat i v nějakém jiném lidském jazyce :D Toť vše.
						


 Michal Dvořák
 Michal Dvořák

Zdravím! Jmenuji se Michal a jsem jeden z nejčerstvějších přírůstků do organizátorského týmu. Důvod, proč jsem chtěl být jeden z těch, kteří Vám připraví to nejlepší entré do prvního ročníku je hlavně ten, že pro mě byl Seznamovák jeden z nejpozitivnější zážitků, který mě dosud na škole potkal a byl bych moc rád, kdybych mohl podobnou míru nadšení předat i Vám. Ve volných chvílích (o které s FITem zuřivě bojuji každý den už druhý semestr) rád čtu, snažím se tvořit a objevovat nové věci, miluju flákaní se po kampusu a občas se snažím obohatit svou kulturní maličkost výletem do divadla, kina apod.



Bc. Veronika Dvořáková
Bc. Veronika Dvořáková

Aktivistka nejen na fakultních sociálních sítích, ale také na všech akcích a dění pro studenty, zaměstnance, zájemce o studium i veřejnost. Jinak to ani nejde, jelikož na FIT ČVUT pracuji na PR oddělení. Ještě ve školních letech na FITu, která dala z koníčku vzniknout mé současné profesi, jsem pomohla zrodu Seznamováku, časopisu Buď FIT nebo divadelního spolku. Na Seznamováku zastávám funkci maminky.



 Hana Fukalová
 Hana Fukalová

						Vážený uživateli internetového připojení, dovol, abych se Ti představila. Mé jméno je Hanka, slyším i na různé tvary tohoto jména a občas na jméno Martina. První rok FITu mám již téměř za sebou, dalo by se říct, že i poměrně zdárně. Když zrovna nesedím nad věcmi do školy, ráda se toulám přírodou, obtěžuji spolubydlící svým zpěvem nebo rozjímám nad problémy života. Mé prozatímní cíle pro zbytek života jsou: vystudovat bakaláře na FITu za rekordní 3 roky, aspoň jednou za dobu studia si sestavit úspěšně rozvrh hned na první pokus a nic v něm neměnit, udělat 20 kliků v kuse, dát zkoušku z lineární algebry,  naučit se udělat přeškrtnutý text v appce, naučit se PHP, abych mohla ničit lidem životy.
						


Bc. Jiří Hanuš
Bc. Jiří Hanuš

Jsem aktivní až to bolí. Na začátku na vysoké jsme s kamarády založili Osudové hry - hry o sud píva. Pak mě vzali na FIT Seznamovák FIT++, kde jsem momentálně místopředseda a chodím nás reprezentovat na parlament Studentské Unie ČVUT. Potom mě Tomáš naverboval ještě do nové verze FIŤáckého časopisu BUĎ FIT, kde má rychlost psaní článků je tak jeden za číslo a méně. Ups! Na závěr bych rád ještě zmínil, že jsem se stal na podzim zástupcem bloku 2 na strahovských kolejích klubu Silicon Hill a tam chcete jít, protože pokud jdete na kolej, tak vás na Strahov stejně strčí, a blok 2 je nejblíž zastávce. Holt jsem říkal, že jsem aktivní až to bolí. Ouch! :D Bonus pro otrlé: mistrhanus.cz



Bc. Jan Horáček
Bc. Jan Horáček

						Pokud jste na mě kliknuli, znamená to, že se asi o mně chcete něco dozvědět nebo jste klikali na všechno a omylem jsem se ukázal já. Pokud je to ta první možnost tak to vezmu ve zkratce. Už třetím rokem studuji na FITu obor softwarové inženýrství a snažím se dát dohromady svoji bakalářskou práci. Všude na škole jsem známej jako Wilson, tak to nezkoušejte jinak, nejspíš na to neuslyšim. Když zrovna nedělám školu snažím se aktivně zapojovat do různých akcí jako jsou například Osudovky, nebo turnájky ve stolním fotbálku. 
						


 Marek Kodr
 Marek Kodr

						Já jsem já a tak to vždy asi bude, ale kromě toho že jsem to já jsem taky nadšenec do všech výzev a rád si zahraju na kytaru, především elektrickou a dokonce i rád programuju, tedy spíše se snažím. 
						


 Jaroslav Kříž
 Jaroslav Kříž

						Všichni mi říkají Jarda, asi to bude tím, že se tak jmenuji. Ale to na Seznamováku není pravidlem. Jsem člověk, který neřekne "ne" na žádnou akci, takže mě uvidíš organizovat spoustu věcí v rámci fakulty, mimo ní a dokonce i FIT++. A pokud, shodou okolností, ne, na té akci se stejně potuluji. Poměrně úspěšně studuji bakaláře a neodmítám pozvání na Kofolu. Nebo Malinovku. Ve volném čase se věnuji tradičnímu okinawskému karate Guju-ryu kde mám 2. Kyu.
						


 Milan Kurka
 Milan Kurka

Ahoj světe! :) Jsem Milan (přezdívaný též Kamil) a na FITu se pohybuji tři roky. Za tu dobu jsem se stal členem redakce fakultního časopisu Buď FIT, kde vybíjím své pisálkovské já. Jsem také členem fakultního klubu FIT++, kde se mu snažím dělat předsedu a zároveň se starám o propagaci a grafiku klubu a jeho akcí. Zároveň pro vás s kamarády připravujeme akci Hello FIT!, která vám pomůže s přestupem na FIT. Ve volném čase – i když to vypadá, že žádný nemám :) – se věnuji grafice, designu a webařině. A když toho mám tak akorát, rád si zajdu na pivko.






Bc. Jana Mašková
Bc. Jana Mašková

						Po úspěšném absolvování bakalářského studia pokračuji honbou za inženýrským titulem. Svůj volný čas trávím s kamarády, prací v Avastu a svými zbývajícími koníčky, mezi které se z největší části řadí kreslení a procházky přírodou, postupně se snažím zařazovat běh, plavání a jógu. 
						


Ing. Tomáš Nováček
Ing. Tomáš Nováček

Po pěti a půl letech na FITu jsem dosáhl titulu inženýr, ale nestačí mi to, takže ještě jdu na doktorské studium. Kromě toho dělám šéfredaktora Buď FIT a jsem ve studentském spolku FIT++. Když se nevěnuji škole, tak pracuji ve firmě VRGineers, která se zaměřuje na vývoj brýlí na virtuální realitu. Mojí životní láskou jsou Apakrychle.



Bc. Honza Řezníček
Bc. Honza Řezníček

Ahoj, jsem sice Honza, ale jelikož nás Honzů je(bylo) hodně, všichni mi říkají Kryštof. Letos dokončuji magistra na FITu - obor Návrh a programování vestavných systémů. Vystudoval jsem hudební gympl. Na FIT jsem nastupoval s nulovými znalostmi z programování, takže se nemusíš bát, že by ta škola bez toho nešla zvládnout. Sice rád sportuju, ale žádnej sport mi nejde úplně dobře, takže se spíše potkáme na pivu nebo pak na FITu. ;)



Bc. Klára Schovánková
Bc. Klára Schovánková

						Na FITu jsem už čtyři roky a kromě programování se ráda věnuju organizování Seznamováku a FIKSu.  Ve volném čase hraju na klavír a na kytaru, nebo lezu po skalách. S nadšením se vrhám do libovolné aktivity či výzvy, kterých je v okolí FITu naštěstí dostatek :)
						


 Róbert Selvek
 Róbert Selvek

						Druhý rok organizujem Seznamovák a pri tom sa snažím študovať teoretickú informatiku na FITe. Ak ťa náhodou triediaci klobúk SÚZu pridelí na blok 3 Kolejí Strahov, budeme sa vídať často, keďže tam robím v klube Silicon Hill zástupcu bloku. A ak by si sa náhodou chcel alebo chcela porozprávať (pohádať) o tom, že ktorá Linuxová distribúcia je najlepšia, neváhaj a oslov ma! 
^D
						


Bc. Matěj Sháněl
Bc. Matěj Sháněl

						Aloha, bytosti, jež o mně chceš vědět více! :))
Mám za sebou čtyři roky na FITu plné softwarového inženýrství (čti kreslení čtverečků a obdélníčků), což mi šlo tak od ruky, že mi za to dali i titul. Ve volných chvílích organizuji aktivity pro další studenty (Seznamovák,  Osudovky, FIT OH, ...) nebo se podobných pakáren účastním, učím se swingovat a nebo spím na Bubenečské koleji. Na Seznamováku plním funkci hlavního kytaristy, neb nic jiného neumím O:))
Bohužel letos budu v době Seznamováku na studijním pobytu v Kansasu, takže si ani Ty mě, ani já Tebe moc neužiju - leda byste někdo stál o videochat - pro ten prosím kontaktujte Wilsona O:))
						


 Jan Steuer
 Jan Steuer

Jsem sice Honza, ale ostatní mi říkají Jirko. Mám druhý rok FITu za sebou, bydlím na Strahově a jsem malého vzrůstu. Nejraději trávím čas s přáteli, s pivem v ruce a někde na horách. Píšu pro školní časopis Buď FIT a mám rád špatné básně.



 Tomáš Tran
 Tomáš Tran

Ola, jsem muž mnoha jmen z Prahe s vietnamským původem. Jmenuji se Viet Anh, všichni Vietnamci mi říkají Bi, všichni češi Tomáš a pro nerozhodné jsem Oleg. Jak mi chceš říkat ty je na tobě, otáčím se na vše! Pokud mě časově zrovna neničí FIT, tak rád kreslím nebo se snažím být dál od počítače a trávit čas venku



 Anna Vitmanová
 Anna Vitmanová

						Ahoj, jmenuju se Anička a na FITu mířím do třeťáku. Mezi moje největší záliby patří trávení času s kamarády, jak při posezení v hospodě, tak třeba i při společném učení na zkoušky. Většinu ze současných kamarádů jsem poznala právě vloni na seznamováku a hlavně díky nim mě studium na FITu děsně baví a chci se tu zuby nehty udržet. Jinak hraju volejbal, i když s mojí malou výškou to není velká sláva, a nepohrdnu ani žádnými jinými sporty. Na střední mě vždycky bavila matika a luštění různých logických hádanek, ale to se bohužel s příchodem na vejšku změnilo :D
						









				Kontaktovat nás můžeš na e-mailové adrese seznamovak@fit.cvut.cz
			





				Informace o organizátorovi se ti zobrazí po kliknutí na jeho jméno v seznamu.
			







Přihláška
Přihlašování na letošní ročník Seznamováku ještě nebylo spuštěno. 
                    Registrace bude spuštěna 30. 6. 2019 ve 12:00. Cena za Seznamovák je 1600,- Kč.
Chceš vědět jako první, až budou registrace otevřeny? Stačí zadat svůj email!






Stisknutím "Chci dostat upozornění" souhlasíte s odesláním mailu s informací o otevření registrací.






Podporují nás

 









