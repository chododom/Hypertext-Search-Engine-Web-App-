https://cs.wikipedia.org/wiki/Robert_Mueller











Robert Mueller

Z Wikipedie, otevřené encyklopedie


Skočit na navigaci
Skočit na vyhledávání


Robert Mueller





Rodné jméno

Robert Swan Mueller III


Narození

7. srpna 1944 (74 let)New York


Tituly a úřady


6. ředitel FBI


Období

4. září 2001 - 4. září 2013


Předchůdce

Thomas J. Pickard


Nástupce

James Comey


Prezident

George W. Bush  Barack Obama





Bydliště

Pensylvánie


Alma mater

Princetonská univerzitaUniversity of Virginia School of LawNew York UniversitySt. Paul's School


Ocenění

Bronzová hvězdaVietnam Service MedalVietnam Campaign Medalmedaile Za službu v národní obraněPurpurové srdce… více na Wikidatech


Některá data mohou pocházet z datové položky.

Robert Swan Mueller III.  (* 7. srpen 1944 New York, stát New York) je americký voják, právník a od září 2001 do září 2013 ředitel FBI.

Obsah

1 Život

1.1 Prokurátor a ředitel FBI
1.2 Zvláštní zástupce ministerstva spravedlnosti


2 Reference


Život[editovat | editovat zdroj]
V roce 1962 ukončil St. Paul's School, poté v roce 1966 vystudoval Princetonskou univerzitu, o rok později New York University, a také University of Virginia School of Law.
Jako důstojník sloužil u 3. divize Námořní pěchoty Spojených států amerických. Zúčastnil se bojů vietnamské války, kde získal následující vyznamenání:

Bronzová hvězda
Purpurové srdce
dvě Pochvalné medaile námořnictva
vietnamský Kříž za chrabrost
Prokurátor a ředitel FBI[editovat | editovat zdroj]
Pracoval jako federální prokurátor v San Franciscu, a poté v Bostonu. Roku 1989 se stal náměstkem ministra spravedlnosti USA Dicka Thornburgha. Zabýval se případy M. Noriegy a bombového útoku na Let Pan Am 103.
V letech 1998-2001 byl prokurátorem ve státě Kalifornie. Dne 4. září 2001 složil přísahu a stal se ředitelem FBI. Po týdnu služby v nové funkci došlo k teroristickým útokům 11. září 2001.
V únoru 2003, měsíc před americkou invazí do Iráku, Mueller jako ředitel FBI svědčil před senátním výborem pro zpravodajské služby. Mueller před výborem prohlásil, že Irák se snaží oklamat mezinárodní společenství, protože stále vlastní zbraně hromadného ničení a existuje nebezpečí, že poskytne teroristům chemické nebo biologické zbraně. Dále před výborem uvedl, že sedm států označených americkou vládou za státní sponzory terorismu — Írán, Irák, Sýrie, Súdán, Libye, Kuba a Severní Korea — působí ve Spojených státech a nadále podporují teroristické skupiny, které útočí na Američany.[1][2]

Zvláštní zástupce ministerstva spravedlnosti[editovat | editovat zdroj]
Dne 17. května 2017 byl Mueller jmenován zvláštním zástupcem ministerstva spravedlnosti USA pro vyšetřování vazeb prezidentské kampaně Donalda Trumpa a nepřímo i jeho samotného k Rusku. Muellerovo jmenování náměstkem ministra spravedlnosti Rodem Rosensteinem bylo přivítáno především politiky z řad demokratů, ale i některými republikány.[3] Prezident Trump na Muellerovo jmenování a jeho určené pole působnosti reagoval tweetem, že se jedná o „největší hon na čarodějnice na politika v americké historii.“[4]
V říjnu 2017 Mueller nechal zatknout a obvinil z praní špinavých peněz amerického lobbistu a dočasného vedoucího Trumpovy prezidentské kampaně Paula Manaforta.[5] V listopadu 2017 obvinil také Trumpova bývalého poradce pro národní bezpečnost Michaela Flynna z lhaní úřadům, přičemž Flynn přislíbil plnou spolupráci při vyšetřování.[6] Kromě toho komise pod Muellerovým vedením obvinila z federálních zločinů i dva další blízké Trumpovy spolupracovníky[6] - poradce Ricka Gatese a George Papadopoulose. 
Jedním z nich je bývalý Trumpův osobní právník Michael Cohen, zapojený do jednání s Rusy. V dubnu 2018 FBI prohledala jeho kancelář, dům a hotelový pokoj a zabavila množství dokumentů. Cohen byl obviněn z několika trestních činů a rozhodl se spolupracovat se zvláštním vyšetřovatelem Robertem Muellerem. U soudu, který ho poslal na tři roky do vězení, přiznal vinu ve všech obviněních, včetně těch, která zahrnují prezidenta USA.[7] Z Cohenova přiznání vyplývá, že Trumpova organizace v době prezidentské kampaně v červnu 2016 jednala s Rusy o stavbě Trump Tower v Moskvě a potřebovala k tomu oficiální svolení ruské vlády. V té době se Trump Jr., Jared Kushner a Manafort sešli v Trump Tower s Rusy k jednání, kterého se zúčastnila i právnička s úzkými vztahy ke Kremlu Natalia Veselnitskaya.[8]
Nově byly potvrzeny údaje z tajné zprávy bývalého agenta Christophera Steela, že Cohen cestoval na setkání s Rusy do Prahy, protože bylo identifikováno přihlášení jeho mobilního telefonu v Praze v době, kdy se měla schůzka odehrát. Zároveň byla jednou z východoevropských tajných služeb odposlechnuta konverzace Rusů o pobytu Cohena v Praze na přelomu srpna a září 2016.[9]
V roce 2018 začal Mueller vyšetřovat také možné vazby Donalda Trumpa a jeho spolupracovníků na Turecko, Izrael, Čínu, Katar, Saúdskou Arábii a Spojené arabské emiráty.[10][11] Prezident Trump na to reagoval znovu kritikou, že se jedná o „hon na čarodějnice.“[12]

Reference[editovat | editovat zdroj]

↑ "Mueller: 'Enemy is far from defeated'". CNN. 11. února 2003.

↑ "Full Text: Words of C.I.A. and F.B.I. Chiefs". The New York Times. 11. února 2003.

↑ CNN. Anderson Cooper 5/17/17 : Former FBI chief Mueller appointed to probe Trump-Russia ties. [s.l.]: [s.n.] Dostupné online. 

↑ LANDLER, Mark. Trump Calls Himself the Victim of a ‘Witch Hunt’ [online]. The New York Times, 2017-05-18 [cit. 2017-05-18]. Dostupné online. 

↑ HÁJEK, Adam. „Ostrostřelec“ Mueller lovil mafiány a teroristy, teď jde po Trumpovi [online]. iDNES.cz, 2017-12-05 [cit. 2017-12-07]. Dostupné online. 

↑ a b  Trumpův bývalý poradce Flynn přiznal, že v ruské kauze FBI lhal [online]. iDNES.cz, 2017-12-01, rev. 2017-12-01 [cit. 2017-12-07]. Dostupné online. 

↑ Michael Cohen sentenced to three years in prison after admitting he covered up Trump's 'dirty deeds', CNN 13.12.2018

↑ CNN: Mueller is putting the puzzle pieces together on Trump, 11.12.2018

↑ P. Stone, G. Gordon: Cell signal puts Cohen outside Prague around time of purported Russian meeting, 27.12.2018

↑  It’s Not Just a “Russia” Investigation Anymore. Slate. 8. března 2018. Dostupné online. (anglicky) Je zde použita šablona {{Cite news}} označená jako k „pouze dočasnému použití“.

↑ "Trump Jr. and Other Aides Met With Gulf Emissary Offering Help to Win Election". The New York Times. 19. května 2018.

↑ "After Trump attacks New York Times, Giuliani tells paper Mueller will be done by September". The Guardian. 20. května 2018.






Tento článek je příliš stručný nebo postrádá důležité informace.Pomozte Wikipedii tím, že jej vhodně rozšíříte. Nevkládejte však bez oprávnění cizí texty.



Autoritní data: GND: 1135446067 | ISNI: 0000 0000 8029 0511 | LCCN: no91025152 | VIAF: 107028666 | WorldcatID: lccn-no91025152
Portály: Lidé   | Politika | Spojené státy americké





Citováno z „https://cs.wikipedia.org/w/index.php?title=Robert_Mueller&oldid=17165591“
Kategorie: Ředitelé FBIČlenové Republikánské strany (USA)Absolventi Princetonské univerzityNarození 7. srpnaNarození 1944Narození v New YorkuSkryté kategorie: Údržba:Články s dočasně použitou šablonouPahýlyMonitoring:Články s autoritní kontrolouŽijící lidéMuži




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


العربيةAzərbaycancaBosanskiCatalàDanskDeutschEnglishEspañolEestiفارسیSuomiFrançaisGaeilgeעבריתहिन्दीHrvatskiBahasa IndonesiaÍslenskaItaliano日本語NederlandsNorskOccitanPolskiPortuguêsРусскийSrpskohrvatski / српскохрватскиSimple EnglishSvenskaTürkçeУкраїнськаTiếng Việt中文 
Upravit odkazy 





 Stránka byla naposledy editována 22. 4. 2019 v 03:56.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








