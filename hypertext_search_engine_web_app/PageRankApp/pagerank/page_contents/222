https://cs.wikipedia.org/wiki/Vatik%C3%A1n










Souřadnice: 41°54′14″ s. š., 12°27′11″ v. d.

Vatikán

Z Wikipedie, otevřené encyklopedie


Skočit na navigaci
Skočit na vyhledávání


Tento článek není dostatečně ozdrojován a může tedy obsahovat informace, které je třeba ověřit.Jste-li s popisovaným předmětem seznámeni, pomozte doložit uvedená tvrzení doplněním referencí na věrohodné zdroje.

Na tento článek je přesměrováno heslo Církevní stát. O dřívějším církevním státě pojednává článek Papežský stát.


Městský stát Vatikán Status Civitatis VaticanaeStato della Città del Vaticano





 vlajka

znak



Hymna: Inno e Marcia Pontificale


Geografie




Poloha Vatikánu



Hlavní město:

Vatikán


Rozloha:

0,44 km²


Časové pásmo:

+1


Poloha:
41°54′14″ s. š., 12°27′11″ v. d.


Obyvatelstvo


Počet obyvatel:

842


Hustota zalidnění:

1877 ob. / km² (7. na světě)


Jazyk:

italština, latina


Náboženství:

římskokatolické


Státní útvar


Státní zřízení:

absolutní monarchie, ekleziologická a volená teokracie.


Vznik:

11. února 1929 (na základě Lateránských smluv)


Papež:

František


Kardinál státní sekretář:

Pietro Parolin


Měna:

Euro (EUR)


Mezinárodní identifikace


ISO 3166-1:

336 VAT VA


MPZ:

SCV


Telefonní předvolba:

+39


Národní TLD:

.va


 multimediální obsah na Commons

Vatikán (oficiálně Městský stát Vatikán) je vnitrozemský suverénní městský stát, enkláva uvnitř města Řím, hlavního města Itálie. S rozlohou přibližně 44 hektarů a méně než tisíci obyvateli je to nejmenší stát na světě, pokud jde o počet obyvatel a rozlohu. Jeho území je z větší části obehnáno historickou hradbou a tvoří je hlavně zahrady, kostely a další budovy. Stát Vatikán vznikl roku 1929 na základě Lateránských smluv, které podepsal kardinál Pietro Gasparri jménem Svatého stolce a předseda vlády Benito Mussolini jménem království Itálie. Smlouvy o Vatikánu hovoří jako o novém útvaru (preambule a článek III.), nikoli jako o pozůstatku mnohem většího papežského státu (756–1870), který dříve zahrnoval velkou část střední Itálie. Většina tohoto území byla včleněna do Italského království v roce 1860 a poslední část, tedy město Řím, o deset let později v roce 1870.
Vatikán je stát církevní nebo duchovně monarchický, kterému vládne doživotně volený římský biskup – papež. Nejvyšší státní činitelé jsou všichni katoličtí duchovní různého národního původu. Od svého návratu z Avignonského zajetí v roce 1377 papežové sídlí převážně v Apoštolském paláci, který se nyní nachází ve Vatikánu.
Vatikánský městský stát je třeba odlišovat od Svatého stolce, který pochází z dob raného křesťanství a je hlavním biskupským stolcem pro 1,2 miliardy katolických věřících latinského i východního obřadu po celém světě. Nezávislý městský stát vznikl roku 1929 na základě Lateránské smlouvy mezi Svatým stolcem a Itálií. Dokumenty Vatikánu se vydávají v italštině, která je i komunikačním jazykem Vatikánu, kdežto oficiální dokumenty Svatého stolce jsou vydány hlavně latinsky.
Vlastní území Vatikánu zahrnuje baziliku sv. Petra a Svatopetrské náměstí s Apoštolským palácem, přiléhajícími budovami a Vatikánskými zahradami. Na tomto území se nacházejí významné kulturní památky a instituce, jako je Sixtinská kaple, Vatikánská muzea nebo Vatikánská apoštolská knihovna. Dále k Vatikánu náleží i exteritoriální území se zvláštním právním postavením, mezi něž patří papežské baziliky (do roku 2008 "patriarchální") sv. Jana v Lateránu, sv. Pavla za hradbami, bazilika svatého Vavřince za hradbami, bazilika Panny Marie Sněžné a papežské letní sídlo v Castel Gandolfo.

 Pohled na náměstí sv. Petra
 Mapa Vatikánu
Obsah

1 Název
2 Geografie

2.1 Zahrady
2.2 Podnebí


3 Historie
4 Obyvatelé

4.1 Jazyk


5 Armáda a policie
6 Soudy a kriminalita
7 Ekonomika
8 Kultura
9 Zajímavosti
10 Infrastruktura
11 Odkazy

11.1 Reference
11.2 Literatura
11.3 Související články
11.4 Externí odkazy




Název[editovat | editovat zdroj]
Název Vatikán pochází od pahorku Vaticanus Mons, na kterém se nachází, a je odvozeno ze starolatinského vates (věštec) a doslova znamená Pahorek věštců. Odkazuje do dob starověkého Říma, kdy na něm stávala věštírna. Bažinatá část pod pahorkem se nazývala Campus Vaticanus (Vatikánské pole) a obě byly ještě v dobách pozdního císařství vně Aurelianových hradeb.[1]

Geografie[editovat | editovat zdroj]
Části tohoto státu tvoří bazilika sv. Petra, Apoštolský palác, Sixtinská kaple a další přilehlé stavby.

Zahrady[editovat | editovat zdroj]
 Podrobnější informace naleznete v článku Vatikánské zahrady.
Významnou část území tvoří Vatikánské zahrady, které zaujímají 23 ha celkové rozlohy státu. Tyto prostory byly vytvářeny během období renesance a baroka. Můžeme zde najít spoustu kašen a soch. Nejvyšší bod se nachází v 60 m. n. m. Zahrady jsou ohraničeny kamennou zdí.

Podnebí[editovat | editovat zdroj]
Vatikán se nachází v oblasti mírného středozemního podnebí. Zimy jsou mírné, deštivé a probíhají od září do zhruba poloviny května. Letní, suché a horké období trvá od druhé poloviny května do září.

Historie[editovat | editovat zdroj]
Související informace naleznete také ve článku Papežský stát.
Na dnešním vatikánském území vznikla velmi brzy křesťanská svatyně u hrobu svatého Petra, který byl podle tradice v sousedním Neronově cirku umučen. Tento hrob by se měl nacházet v tzv. Vatikánské nekropoli pod kryptami chrámu svatého Petra, tedy v místech starověkého pohřebiště, které u Vatikánského pahorku vzniklo za časů císaře Caliguly. V 6. století byl zbudován vatikánský palác, nicméně až do roku 1308, kdy se z bezpečnostních důvodů odstěhovali do Avignonu, byl papežským sídlem většinou Laterán. Teprve od návratu roku 1377 je Vatikán stálým sídlem papežů.

 Model Vatikánu ve Vatikánských muzeích
Dnešní vatikánský stát nahradil Papežský stát (Patrimonium sancti Petri, Stati pontifici), který se zformoval v polovině 8. století na základě tzv. Pipinovy donace jako území na Apeninském poloostrově, které bylo pod přímou světskou vládou římského biskupa (papeže). Jeho územní rozsah se během století měnil. V roce 1860 byla většina území papežského státu připojena k Italskému království, město Řím až roku 1870. Papežský stát se ovšem snažil uchovat si diplomatické styky a postavení subjektu mezinárodního práva a většina států mu toto postavení nikdy neodepřela.
Od poloviny 9. století byl Vatikán začleněn do městských hradeb, které byly několikrát obnoveny v 16. a 17. století. Pahorek Vatikán a některá exteritorální území byla navrácena pod papežskou správu smlouvami s Itálií dne 11. února 1929 – tzv. Lateránské smlouvy. Itálie toto narovnání Vatikánu nabízela již v 19. století, papežové však ještě doufali v obnovení Papežského státu, a proto na podobné dohody nechtěli dlouho přistoupit. Vztah mezi Vatikánem a Itálií byl pak ještě upraven konkordátem z roku 1984.

Obyvatelé[editovat | editovat zdroj]
Vatikán má přes 800 občanů, z nichž většinu tvoří diplomaté (nunciové), kteří žijí v jiných zemích. Zbytek tvoří jednak kardinálové a hodnostáři papežských grémií, jednak úředníci a 101 členů Švýcarské gardy. Dalších asi 2 500 zaměstnanců, kteří zde pracují, žije v Římě a okolí.

Jazyk[editovat | editovat zdroj]
Vatikán nemá stanovený úřední jazyk. Ale na rozdíl od Svatého stolce, který využívá latinu, se k běžné komunikaci používá italština. Švýcarská garda dostává povely v němčině. Každý příslušník této gardy pak skládá svou přísahu v mateřském jazyce např. v němčině, italštině, francouzštině.

Armáda a policie[editovat | editovat zdroj]
 Švýcarská garda
Jedním ze symbolů Vatikánu je Švýcarská garda, vojenská jednotka Svatého stolce, jejíž zodpovědností je osobní bezpečí papeže a lidí pobývajících na území městského státu. Papežská švýcarská garda vznikla na základě smlouvy s katolickými kantony Švýcarské konfederace z roku 1506. Její příslušníci se vyznamenali břehem Sacco di Roma roku 1527. Všichni rekruti musí být katolického vyznání, nesezdaní muži švýcarské národnosti, kteří dokončili základní vojenskou službu ve Švýcarské armádě, mezi 19 a 30 lety, a nejméně 174 cm vysocí. Členové gardy jsou vybaveni střelnými zbraněmi, tradičně také halapartnami, a vycvičení jako bodyguardi.
V minulosti k ozbrojeným složkám Papežského státu patřili také Papežští zuávové, Palatini, Jízdní garda a Korsická garda. Všechny vojenské složky s výjimkou Švýcarské gardy byly v roce 1970 papežem Pavlem VI. rozpuštěny a policie byla přesunuta z vojenské do civilní sféry.
Corpo della Gendarmeria je četnictvo, policie a bezpečnostní jednotka Města Vatikán a jeho exteritoriálních majetků. Jejím úkolem je dohled nad veřejným pořádkem, kontrola hranic, dodržování zákonů, dopravní kontrola a kriminální vyšetřování v Městském státu Vatikán včetně bezpečnosti papeže mimo území Vatikánu. Sbor má 130 členů a je na rozdíl od Švýcarské gardy podřízen vedení Městského státu Vatikán.

Soudy a kriminalita[editovat | editovat zdroj]
Vatikán představuje stát s poměrně vysokou kriminalitou (v přepočtu na obyvatele dvacetkrát vyšší než v Itálii[2]). V drtivé většině to způsobují kapsáři, kteří okrádají poutníky a turisty. Většina z nich se před soud nikdy nedostane, protože jsou obtížně odhalitelní a navíc hranice Vatikánu na náměstí sv. Petra jsou blízko a nestřežené, takže mají obvykle spolehlivou možnost utéct.
Pro případ, že jsou zločinci přistiženi, má Vatikán svého generálního prokurátora (aktuálně Nicola Picardi) a soudce (Gianluigi Marrone). Většinu jejich práce představují kauzy kapesních krádeží, ale výjimečně se objeví i jiné případy. U těch často může být problém v tom, že Vatikán nemá komplexní zákony, kauzy jsou pak řešeny často za použití mezinárodních smluv a některých velmi vágních ustanovení, které vatikánský trestní zákon obsahuje. Příkladem může být bývalý zaměstnanec Vatikánu (krátce před svým zadržením propuštěný pro trestní stíhání v Itálii), který byl přistižen při držení drog, což zákony Vatikánu neřeší. Byl odsouzen na 4 měsíce do vězení na základě mezinárodní protidrogové konvence a trestního zákona, který umožňuje udělit tento trest v případě jednání zákonem přímo nejmenovaného, pokud „ohrožuje zdraví, morálku a víru“.[3]

Ekonomika[editovat | editovat zdroj]
Související informace naleznete také ve článku Ekonomika Vatikánu.
Ekonomika Vatikánu má unikátní nekomerční ráz. Oficiální měnou je od roku 1999 euro, které nahradilo vatikánskou liru. Vatikán razí vlastní typ euromincí, jejich produkce je však přísně limitována. Díky tomu jsou mince, podobně jako vatikánské známky, vyhledávány sběrateli.
Vatikán má vlastní banku IOR a dokonce i bankomat, pravděpodobně jediný s instrukcemi v latině. Jeho příjmy tvoří hlavně turistický ruch, pronájem nemovitostí, dary a příspěvky národních církví.

Kultura[editovat | editovat zdroj]
Vatikán je domovem jedněch z nejslavnějších uměleckých památek na světě. Bazilika sv. Petra, k jejímž architektům patří Donato Bramante, Michelangelo Buonarroti, Giacomo della Porta, Carlo Maderno a Gian Lorenzo Bernini, je skvostem renesanční architektury. Sixtinská kaple je známá svými freskami, od umělců jako byli Perugino, Domenico Ghirlandaio a Sandro Botticelli. Na stropě je proslulá nástěnná malba Poslední soud od Michelangela. K umělcům, kteří vyzdobili interiéry dalších prostor ve Vatikánu, patří i Raffael Santi a Fra Angelico.
Mimořádný historický, vědecký a kulturní význam mají též Vatikánská apoštolská knihovna a sbírky Vatikánských muzeí. V roce 1984 byl Vatikán zapsán na Seznam světového kulturního dědictví UNESCO.[4] Jde o jediný zápis celého státu na tento seznam. 

Zajímavosti[editovat | editovat zdroj]
 Apoštolský palác (za Berniniho kolonádou)
Vatikán chce „do roku 2020 pokrývat z 20 procent svou energetickou potřebu z obnovitelných zdrojů“, jak vytyčila Evropská unie. Prvním krokem byla instalace solárních panelů na střechu auly Pavla VI.. Dále dojde k omezení počtu automobilů, které mohou vjíždět na území Vatikánu a parkovat na něm. V budoucnu se uvažuje i o zabudování dalších solárních panelů na jiné budovy.[5]
Vatikán není členem OSN (jako jeden z mála států) a nepodepsal například "Všeobecnou deklaraci lidských práv" či "Konvenci o právech handicapovaných osob".
Vatikán není členem Evropské unie ani Evropské měnové unie, ale díky měnové unii s Itálií smí razit své originální euromince.
Vatikánská banka byla zapletena do velkých politických a finančních skandálů a byla podezřelá ze spojení s mafií.[6] Italské úřady ji vyšetřují pro podezření z praní špinavých peněz.[7]
 Vatikánské zahrady (vlevo nádraží a vládní budova, v pozadí vysílač
Infrastruktura[editovat | editovat zdroj]
Od roku 1929 má Vatikán vlastní malé nádraží, které však slouží hlavně k přepravě nákladů a jen zcela výjimečně k osobní dopravě.

 Podrobnější informace naleznete v článku Železniční doprava ve Vatikánu.
Městu slouží nezávislý moderní telefonní systém, vatikánská lékárna a pošta. Poštovní systém byl založen v roce 1929 a je občas označován za nejlepší na světě. Vatikán také disponuje vlastní internetovou doménou 1. řádu „.va“ a předponou Mezinárodní telekomunikační unie, která je občas využívána radioamatéry.
Radio Vatikán vysílá na krátkých, středních i velmi krátkých vlnách a na internetu. Jeho vysílače jsou umístěny na italském území. Televizní vysílání připravuje Vatikánské televizní centrum Telepace a italská veřejnoprávní televize RAI která vystupuje pod názvem Rai Vaticano.

Odkazy[editovat | editovat zdroj]
Reference[editovat | editovat zdroj]

↑ Školní Atlas světových dějin, Kartografie n.p. Praha 1978, str. 9, mapa g

↑ http://aktualne.centrum.cz/zahranici/evropa/clanek.phtml?id=337419

↑ http://aktualne.centrum.cz/zahranici/evropa/clanek.phtml?id=417765

↑  Vatican City. whc.unesco.org [online]. [cit. 2018-11-20]. Dostupné online. (anglicky) 

↑  Archivovaná kopie. interier.mise.cz [online]. [cit. 2010-06-02]. Dostupné v archivu pořízeném dne 2009-02-11. 

↑ Vatikánské bance ruší účet JP Morgan, nejspíš kvůli praní špinavých peněz. Novinky. 20. března 2012.

↑ Prezident vatikánské banky IOR čelí podezření z praní špinavých peněz. Český rozhlas. 21. září 2010.


Literatura[editovat | editovat zdroj]
HALAS, F. X.: Fenomén Vatikán. Brno: CDK 2004. ISBN 80-7325-034-9.
Související články[editovat | editovat zdroj]
Papež
Papežský stát
Římskokatolická církev
Vatikánská muzea
Lateránské smlouvy
Základní zákon státu Vatikán
Papežská komise pro Městský stát Vatikán
Governatorát Městského státu Vatikán
Vatikánská kuchyně
Externí odkazy[editovat | editovat zdroj]
 Obrázky, zvuky či videa k tématu Vatikán ve Wikimedia Commons 
 Encyklopedické heslo Vatikán v Ottově slovníku naučném ve Wikizdrojích
 Dílo Smlouva mezi Českou republikou a Svatým stolcem ve Wikizdrojích
 Slovníkové heslo Vatikán ve Wikislovníku
 Téma Vatikán ve Wikicitátech
Vatikán na OpenStreetMap
(italsky), (anglicky), (francouzsky), (německy), (španělsky) Městský stát Vatikán oficiální stránky
(česky) Nejmenší stát světa, Vatikán, slaví osmdesátiny – článek na ChristNet.cz
(česky) Vatikán informace o Vatikánu
(česky) Rádio Vaticana – Městský stát Vatikán má novou legislativu o udělování občanství
 Vatican - Amnesty International Report 2011 [online]. Amnesty International [cit. 2011-08-21]. Dostupné online. (anglicky) 
Bureau of European and Eurasian Affairs. Background Note: Holy See [online]. U.S. Department of State, 2011-03-08 [cit. 2011-08-21]. Dostupné online. (anglicky) 
CIA. The World Factbook - Holy See (Vatican City) [online]. Rev. 2011-05-25 [cit. 2011-08-21]. Dostupné online. (anglicky) 
 Vatican City [online]. Encyclopaedia Britannica [cit. 2011-08-21]. Dostupné online. (anglicky) 
  Monarchie    Afrika  
Lesotho • Maroko • Svazijsko    Evropa  
Andorra • Belgie • Dánsko • Lichtenštejnsko • Lucembursko • Monako • Nizozemsko • Norsko •  Španělsko • Švédsko • Vatikán    Asie  
Bahrajn • Bhútán • Brunej • Kambodža • Japonsko • Jordánsko • Kuvajt • Malajsie • Omán • Katar • Saúdská Arábie • Thajsko • Spojené arabské emiráty    Oceánie  
Tonga    Commonwealthrealm  
Antigua a Barbuda • Austrálie • Bahamy • Barbados • Belize • Grenada • Jamajka • Kanada • Nový Zéland • Papua-Nová Guinea • Spojené království • Svatá Lucie • Svatý Kryštof a Nevis • Svatý Vincenc a Grenadiny • Šalomounovy ostrovy • Tuvalu  

  Městské státy    Nezávislé  
Monako (knížectví) ♦ Singapur (republika) ♦ Vatikán (volební teokracie)    Spolková republika Německo  
Berlín ♦ Svobodné hanzovní město Brémy (Brémy • Bremerhaven) ♦ Hamburk    Zvláštní správní oblasti v ČLR  
Hongkong ♦ Macao    Bývalé  
  Námořní republiky ve středověku  
Amalfi ♦ Benátky ♦ Dubrovník ♦ Fiume ♦ Republika Gaeta ♦ Janov ♦ Republika Noli ♦ Pisa    Starověké Řecko1)  
Athény ♦ Korint ♦ Sparta    20. století  
Gdaňsk ♦ Terst  
   1) – neúplný výčet

Portály: Křesťanství   | Vatikán

Autoritní data: AUT: ge131242 | GND: 4062404-3 | LCCN: n80053295 | VIAF: 136038551 | WorldcatID: lccn-n80053295




Citováno z „https://cs.wikipedia.org/w/index.php?title=Vatikán&oldid=17164323“
Kategorie: VatikánStáty EvropyVnitrozemské státyEvropské monarchieEnklávySvětové dědictví v EvropěGeografie ŘímaTeokracieVzniklo 1929Městské státyNekropoleSvatý stolecKřesťanská poutní místaSkryté kategorie: Údržba:Články k ověřeníÚdržba:Články s nahlášeným přesměrovánímMonitoring:Články s autoritní kontrolouMonitoring:Stránky používající kouzelné odkazy ISBN




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia CommonsWikizprávyWikicitáty 



V jiných jazycích


AcèhAfrikaansAlemannischአማርኛAragonésÆngliscالعربيةܐܪܡܝܐمصرىAsturianuАварAzərbaycancaتۆرکجهБашҡортсаBoarischŽemaitėškaBikol CentralБеларускаяБеларуская (тарашкевіца)‎БългарскиभोजपुरीBislamaবাংলাབོད་ཡིགবিষ্ণুপ্রিয়া মণিপুরীBrezhonegBosanskiБуряадCatalàChavacano de ZamboangaMìng-dĕ̤ng-ngṳ̄НохчийнCebuanoᏣᎳᎩکوردیCorsuQırımtatarcaKaszëbscziСловѣньскъ / ⰔⰎⰑⰂⰡⰐⰠⰔⰍⰟЧӑвашлаCymraegDanskDeutschZazakiDolnoserbskiडोटेलीދިވެހިބަސްཇོང་ཁEʋegbeΕλληνικάEmiliàn e rumagnòlEnglishEsperantoEspañolEestiEuskaraEstremeñuفارسیFulfuldeSuomiVõroFøroysktFrançaisArpetanNordfriiskFurlanFryskGaeilgeGagauzGàidhligGalegoAvañe'ẽगोंयची कोंकणी / Gõychi KonknniGaelgHausa客家語/Hak-kâ-ngîHawaiʻiעבריתहिन्दीFiji HindiHrvatskiHornjoserbsceKreyòl ayisyenMagyarՀայերենԱրեւմտահայերէնInterlinguaBahasa IndonesiaInterlingueIgboIlokanoГӀалгӀайIdoÍslenskaItaliano日本語PatoisBasa JawaქართულიQaraqalpaqshaTaqbaylitАдыгэбзэKabɩyɛKongoҚазақшаKalaallisutភាសាខ្មែរಕನ್ನಡ한국어Перем КомиКъарачай-малкъарRipoarischKurdîКомиKernowekКыргызчаLatinaLadinoLëtzebuergeschЛезгиLingua Franca NovaLimburgsLigureLumbaartLingálaلۊری شومالیLietuviųLatgaļuLatviešuमैथिलीMalagasyОлык марийMāoriBaso MinangkabauМакедонскиമലയാളംМонголमराठीBahasa MelayuMaltiMirandésမြန်မာဘာသာЭрзяньDorerin NaoeroNāhuatlNapulitanoPlattdüütschNedersaksiesनेपालीNederlandsNorsk nynorskNorskNovialNouormandOccitanLivvinkarjalaଓଡ଼ିଆИронਪੰਜਾਬੀPangasinanKapampanganPapiamentuPicardPälzischपालिNorfuk / PitkernPolskiPiemontèisپنجابیΠοντιακάپښتوPortuguêsRuna SimiRumantschRomaniRomânăArmãneashtiTarandíneРусскийРусиньскыйKinyarwandaसंस्कृतम्Саха тылаᱥᱟᱱᱛᱟᱲᱤSarduSicilianuScotsسنڌيDavvisámegiellaSrpskohrvatski / српскохрватскиසිංහලSimple EnglishSlovenčinaSlovenščinaGagana SamoaChiShonaSoomaaligaShqipСрпски / srpskiSranantongoSiSwatiSeelterskBasa SundaSvenskaKiswahiliŚlůnskiதமிழ்తెలుగుTetunТоҷикӣไทยTürkmençeTagalogTürkçeXitsongaТатарча/tatarçaУдмуртئۇيغۇرچە / UyghurcheУкраїнськаاردوOʻzbekcha/ўзбекчаVènetoVepsän kel’Tiếng ViệtWest-VlamsVolapükWinarayWolof吴语ХальмгმარგალურიייִדישYorùbáVahcuenghZeêuws中文文言Bân-lâm-gú粵語IsiZulu 
Upravit odkazy 





 Stránka byla naposledy editována 21. 4. 2019 v 14:24.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








