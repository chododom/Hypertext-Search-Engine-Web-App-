https://cs.wikipedia.org/wiki/Wikipedie:Vybran%C3%A1_v%C3%BDro%C4%8D%C3%AD_dne/duben











Wikipedie:Vybraná výročí dne/duben

Z Wikipedie, otevřené encyklopedie
< Wikipedie:Vybraná výročí dne

Skočit na navigaci
Skočit na vyhledávání


Vybraná výročí dne: leden · únor · březen · duben · květen · červen · červenec · srpen · září · říjen · listopad · prosinec


Obsah

1 1. duben
2 2. duben
3 3. duben
4 4. duben
5 5. duben
6 6. duben
7 7. duben
8 8. duben
9 9. duben
10 10. duben
11 11. duben
12 12. duben
13 13. duben
14 14. duben
15 15. duben
16 16. duben
17 17. duben
18 18. duben
19 19. duben
20 20. duben
21 21. duben
22 22. duben
23 23. duben
24 24. duben
25 25. duben
26 26. duben
27 27. duben
28 28. duben
29 29. duben
30 30. duben



1. duben[editovat zdroj]


1619 – Narodil se český jezuitský misionář, spisovatel a básník Bedřich Bridel, autor skladby Co Bůh? Člověk? († 15. října 1680)
1929 – Narodil se českofrancouzský spisovatel Milan Kundera, autor románů Žert a Nesnesitelná lehkost bytí.
1939 – Španělská občanská válka skončila úplným vítězstvím generála Franca (na obrázku).
1959 – Byla založena Československá námořní plavba.
1969 – Royal Air Force zařadily do služby letoun Hawker Siddeley Harrier, první operačně způsobilý bitevní letoun kategorie V/STOL.
2009 – Začala vysílat televizní stanice Prima Cool.

ukázat ·
 diskuse ·
editovat ·
historie ·
sledovat


2. duben[editovat zdroj]


1719 – Narodil se rakouský architekt a stavitel Franz Anton Hillebrandt, vrchní královský architekt Uherska a prezident Vídeňského dvorního stavebního úřadu († 25. ledna 1797).
1919 – Narodil se argentinský atlet a učitel tělocviku Delfo Cabrera (na obrázku), olympijský šampión v maratonu († 2. srpna 1981).
1964 – Program Zond: Sovětský svaz vyslal k Venuši zkušební sondu Zond 1.
1979 – Sverdlovský incident: V sovětské továrně na výrobu biologických zbraní ve Sverdlovsku došlo v důsledku nedbalosti a organizačních zmatků při údržbě k úniku spor anthraxu. Při následné epidemii zemřelo minimálně 66 lidí.
2009 – Byl zahájen provoz sevillského metra.
2015 – Islamisté ze skupiny aš-Šabáb povraždili při útoku na univerzitu v Garisse 149 lidí.
ukázat ·
 diskuse ·
editovat ·
historie ·
sledovat


3. duben[editovat zdroj]


1559 – Španělský král Filip II. a francouzský král Jindřich II. podepsali mír z Cateau-Cambrésis, který ukončil italské války.
1719 – Zemřela vdova po posledním českém Eggenberkovi Marie Arnoštka z Eggenberka (na obrázku). S její smrtí přešel ohromný majetek české větve Eggenberků do rukou Schwarzenberků.
1879 – Ústavodárné shromáždění ve Velkém Tarnovu zvolilo Sofii za hlavní město Bulharska.
1919 – Parlament Německého Rakouska schválil tzv. Habsburský zákon, který definitivně zbavil Habsbursko-Lotrinskou dynastii vlády v Rakousku, zabavil jí majetek a členy rodu vypověděl ze země, jakož i tzv. šlechtický zákon, který zrušil šlechtu a zakázal užívání šlechtických titulů.
1919 – Zemřel katalánský malíř a dramatik Modest Urgell, známý též pod pseudonymem Katúfol (* 13. června 1839).
1994 – Zemřel francouzský lékař, genetik a bojovník proti potratům Jérôme Lejeune, objevitel příčiny Downova syndromu (* 26. června 1926).
2004 – Při výbuchu bomby v madridském bytě zahynul španělský policista a pět osob podezřelých z účasti na teroristických útocích z 11. března.

ukázat ·
 diskuse ·
editovat ·
historie ·
sledovat


4. duben[editovat zdroj]


1919 – Antanas Smetona se stal prvním prezidentem Litvy.
1919 – Zemřel britský chemik a fyzik William Crookes, objevitel thallia a vynálezce Crookesova mlýnku (* 17. června 1832).
1939 – Při automobilové nehodě zemřel irácký král Ghazi I. (* 12. března 1912), na trůn nastoupil jeho syn Fajsal II..
1949 – Zástupci dvanácti států podepsali ve Washingtonu, D.C., Severoatlantickou smlouvu, čímž bylo založeno NATO.
1969 – Zemřel německý paleontolog Friedrich von Huene (na obrázku), známý svým výzkumem a rekonstrukcemi dinosaurů (* 28. března 1875).
1994 – Marc Andreessen a Jim Clark zakládají Netscape pod jménem „Mosaic Communication Corporation“.

ukázat ·
 diskuse ·
editovat ·
historie ·
sledovat


5. duben[editovat zdroj]


919 – Fátimovský chalífát zahájil svůj druhý pokus o dobytí Egypta, tažení však i přes velké počáteční úspěchy skončilo po dvou letech debaklem.
1419 – Zemřel sv. Vincenc Ferrerský (na obrázku), španělský dominikánský kazatel a misionář (* 23. ledna 1350).
1722 – Nizozemská expedice vedená Jacobem Roggeveenem objevila v jižním Pacifiku Velikonoční ostrov.
1919 – Narodila se britská protestantská spisovatelka a misionářka Patricia St. John († 15. srpna 1993).
1945 – V Košicích schválila nová československá vláda v čele se Zdeňkem Fierlingerem tzv. Košický vládní program.
1994 – Zemřel Kurt Cobain, americký zpěvák, člen skupiny Nirvana (* 20. února 1967).

ukázat ·
 diskuse ·
editovat ·
historie ·
sledovat


6. duben[editovat zdroj]


1789 – Prvním prezidentem Spojených států amerických byl zvolen George Washington (na obrázku). Do úřadu nastoupil 30. dubna téhož roku.
1909 – Byl zahájen provoz na dráze Ostrava–Karviná.
1909 – Tento den měl Robert Peary jako první člověk dosáhnout severního pólu. (Jeho nárok je ovšem silně zpochybňován.)
1974 – Zemřel kardinál Trochta, biskup litoměřický (* 26. března 1905).
1994 – Rwandská genocida: sestřelení letadla, na jehož palubě se nacházeli prezidenti Rwandy a Burundi, se stalo podnětem k zahájení masového vraždění Tutsiů ve Rwandě.
2009 – Zemětřesení o síle 6,3 Richterovy stupnice těžce poničilo italské město L'Aquilu, metropoli kraje Abruzzo, a přilehlé okolí.

ukázat ·
 diskuse ·
editovat ·
historie ·
sledovat


7. duben[editovat zdroj]


529 – Byzantský císař Justinián I. vydal Codex Iustinianus, první část kodifikace římského práva Corpus iuris civilis.
1719 – Zemřel sv. Jan Křtitel de la Salle, katolický kněz a školský reformátor, zakladatel školských bratří (* 30. dubna 1651).
1939 – Itálie zahájila invazi do Albánie.
1969 – Dějiny internetu: Byl napsán první RFC dokument.
1969 – Zemřel venezuelský politik a spisovatel Rómulo Gallegos, prezident Venezuely a autor románu Doña Bárbara (* 2. srpna 1884).
1989 – Na hlídkové plavbě v Norském moři se v důsledku požáru potopila sovětská jaderná ponorka K-278 Komsomolec (na obrázku).
1994 – Rwandská genocida: Příslušníci prezidentské gardy zavraždili umírněnou hutuskou rwandskou premiérku Agathu Uwilingiyimanovou (* 23. května 1953), jejího manžela i belgické výsadkáře, kteří je měli chránit.

ukázat ·
 diskuse ·
editovat ·
historie ·
sledovat


8. duben[editovat zdroj]


1919 – Národní shromáždění schválilo zákon o zřízení Husovy československé evangelické fakulty bohoslovecké.
1919 – Narodil se francouzský herec Roger Pigaut, pirát d'Escrainville z filmů Nezkrotná Angelika a Angelika a sultán († 24. prosince 1989).
1919 – Zemřel maďarský fyzik Loránd Eötvös (na obrázku), objevitel Eötvösova zákona (* 27. července 1848).
1944 – Druhá světová válka: Rudá armáda zahájila Krymskou operaci.
1949 – Francie souhlasila se sloučením své okupační zóny v Německu s britsko-americkou Bizónií a vytvořením Trizónie, na jejímž základě následně vzniklo Západní Německo.
2014 – Microsoft ukončil podporu pro Windows XP.

ukázat ·
 diskuse ·
editovat ·
historie ·
sledovat


9. duben[editovat zdroj]


1241 – Mongolové zvítězili v bitvě u Lehnice ve Slezsku nad vojskem polských vévodů vedených Jindřichem II. Pobožným.
1865 – Bitva u Appomattoxu: velitel vojsk Konfederace Robert E. Lee se vzdal veliteli armády Unie Ulyssesu S. Grantovi, čímž skončila americká občanská válka.
1919 – Narodil se americký elektroinženýr a přední konstruktér počítačů John Presper Eckert († 3. června 1995), který navrhl ENIAC a spolunavrhl UNIVAC I (na obrázku Eckert s UNIVACEM I).
1989 – Demonstrující v gruzínském hlavním městě Tbilisi byli brutálně napadeni sovětskou armádou. Výsledkem bylo 20 mrtvých a stovky zraněných.
1999 – V Nigeru došlo v reakci na zmanipulované prezidentské volby k převratu, při němž zahynul staronový prezident Ibrahim Baré Maïnassara. Vůdce převratu, major Daouda Malam Wanké, se poté na krátko ujal vedení země a na konci roku uspořádal nové volby, v nichž zvítězil Mamadou Tandja.
2009 – Český prezident Václav Klaus jmenoval stávajícího předsedu Českého statistického úřadu Jana Fischera premiérem a pověřil ho sestavením nové vlády.

ukázat ·
 diskuse ·
editovat ·
historie ·
sledovat


10. duben[editovat zdroj]


1529 – Osmansko-habsburské války: Turecká vojska vyrazila od Konstantinopole k maďarsko-rakouské kampani, jejíž závěrečnou fází byl útok na Vídeň.
1769 – Narodil se  francouzský maršál Jean Lannes, jeden z nejbližších spolupracovníků Napoleona († 31. května 1809).
1809 – Napoleonské války: Rakousko zahájilo novou válku proti Francii tím, že vpadlo na území Bavorska, jež bylo Napoleonovým spojencem.
1919 – Mexický revoluční rolnický vůdce Emiliano Zapata (na obrázku), který vedl Osvobozeneckou armádu jihu, byl zastřelen poblíž Ciudad Ayala.
1919 – Narodil se rakouský a později britský stolní tenista Richard Bergmann, čtyřnásobný šampión ve dvouhře a šampión ve čtyřhře († 5. dubna 1970).
1944 – Židovští vězni Rudolf Vrba a Alfréd Wetzler uprchli z vyhlazovacího tábora Osvětim. Po svém útěku vypracovali tzv. Vrbovu a Wetzlerovu zprávu, která informovala svět o šoa a varovala Židy, že je v rukou nacistů nečeká nic než smrt.

ukázat ·
 diskuse ·
editovat ·
historie ·
sledovat


11. duben[editovat zdroj]


1079 – Polský král Boleslav II. zavraždil během mše krakovského biskupa sv. Stanislava (na obrázku). Poté jej povstání přinutilo uprchnout ze země.
1549 – Jiří Melantrich z Aventina dokončil tisk prvního vydání Bible, známé později jako Bible Melantrichova.
1909 – Židé založili na předměstí Jaffy obec Ahuzat Bayit, která byla o rok později přejmenována na Tel Aviv.
1919 – Ve francouzských Versailles byla založena Mezinárodní organizace práce usilující o prosazování sociální spravedlnosti.
2011 – Útok mezinárodních jednotek v čele s Francií na prezidentský palác v Abidžanu, při němž byl zajat prezident Laurent Gbagbo, ukončil druhou občanskou válku v Pobřeží slonoviny.

ukázat ·
 diskuse ·
editovat ·
historie ·
sledovat


12. duben[editovat zdroj]


1709 – Poprvé vyšel britský časopis Tatler.
1939 – Parlament Italy okupované Albánie odhlasoval sesazení krále Zoga a nabídl korunu italskému králi Viktoru Emanuelovi.
1944 – Narodil se Karel Kryl, český zpěvák († 3. března 1994).
1944 – Zemřel katolický kněz Alois Musil (na obrázku), jeden z nejvýznamnějších arabistů a orientalistů přelomu 19. a 20. století (* 30. června 1868).
1961 – Sovětský kosmonaut Jurij Gagarin se na palubě lodi Vostok 1 stal prvním člověkem ve vesmíru. Pobyl v něm 108 minut, během nichž jednou obletěl Zemi.

ukázat ·
 diskuse ·
editovat ·
historie ·
sledovat


13. duben[editovat zdroj]


1204 – Čtvrtá křížová výprava: křižácké vojsko vedené dóžetem Enricem Dandolem dobylo a vyplenilo hlavní město byzantské říše Konstantinopol.
1519 – Narodila se Kateřina Medicejská (na obrázku), francouzská královna a regentka († 5. ledna 1589).
1829 – Spojené království Velké Británie a Irska přijalo Roman Catholic Relief Act, který umožnil katolíkům zasedat v Parlamentu.
1919 – Masakr v Amritsaru: Britská Indická armáda zahájila palbu na pokojnou indickou demonstraci ve městě Amritsar a zabila stovky lidí. Událost zásadně posílila Indické hnutí za nezávislost.
1994 – Zemřel český herec a režisér Rudolf Hrušínský (* 17. října 1920).

ukázat ·
 diskuse ·
editovat ·
historie ·
sledovat


14. duben[editovat zdroj]


1849 – Maďarská revoluce 1848–1849: Uhersko vyhlásilo nezávislost na Rakouském císařství a detronizovalo Habsburky.
1919 – Narodil se český hudebník a operní pěvec Karel Berman († 11. srpna 1995).
1919 – Narodil se slovenský letec Ján Režňák, s 32 potvrzenými sestřely dosaženými na sovětském letectvu na východní frontě nejúspěšnější stíhač Slovenského štátu († 19. září 2007).
1939 – Vyšel Steinbeckův román Hrozny hněvu.
1944 – Zemřela anglická astronomka a selenografka Mary Adela Blaggová (na obrázku), spoluautorka Named Lunar Formations (* 17. května 1858).
1950 – Represivní složky komunistické moci v Československu zahájily Akci K, kdy došlo k likvidaci klášterů.

ukázat ·
 diskuse ·
editovat ·
historie ·
sledovat


15. duben[editovat zdroj]


1719 – Zemřela markýza de Maintenon – milenka a tajná manželka Ludvíka XIV. (* 28. listopadu 1635).
1729 – Na Velký pátek proběhla premiéra Matoušových pašijí Johanna Sebastiana Bacha v kostele sv. Tomáše v Lipsku.
1819 – Narodil se francouzský voják, vědec a fotograf Aimé Laussedat, průkopník užití letecké fotografie v kartografii († 18. březen 1907).
1949 – V Praze vzniklo Státní nakladatelství dětské knihy (SNDK), které o 20 let později změnilo název na Albatros.
1989 – Na Hillsborough Stadium v Sheffieldu zahynulo v tlačenici 96 fotbalových fanoušků.
1994 – Na setkání v Marrákeši byla podepsána dohoda o založení Světové obchodní organizace.

ukázat ·
 diskuse ·
editovat ·
historie ·
sledovat


16. duben[editovat zdroj]


1209 – Papež Inocenc III. schválil sv. Františkovi z Assisi statuta františkánského řádu.
1909 – Pod jménem Compagnie des Ouvries et Aérostiers bylo založeno belgické letectvo.
1919 – V ČSR byl přijat zákon č. 215/1919 Sb. o pozemkové reformě, který stanovil zábor pozemků buď nad 150 ha zemědělské půdy, nebo nad 250 ha celkové půdy.
1919 – Zákonem č. 213/1919 Sb. bylo schváleno další rozšíření Brna o 23 okolních obcí, čímž vzniklo tzv. Velké Brno.
1919 – Polsko-sovětská válka: Polská armáda zahájila ofenzívu proti Vilnu.
1944 – Druhá světová válka: Při náletu amerického letectva na Bělehrad, provedeném v den oslav pravoslavných Velikonoc, zahynulo téměř 1200 civilistů a asi 5 tisíc bylo zraněno. Německá armáda utrpěla ztráty v řádu desítek mužů.
1949 – Poprvé vzlétl americký stíhací letoun Lockheed F-94 Starfire (na obrázku).

ukázat ·
 diskuse ·
editovat ·
historie ·
sledovat


17. duben[editovat zdroj]


1849 – V Brně se konala ustavující schůze Národní jednoty moravské sv. Cyrila a Metoděje, dnes známé jako Matice moravská.
1919 – Zemřel slovensko-maďarský malíř Ladislav Medňanský (na obrázku), představitel barbizonské školy a impresionismu. (* 23. dubna 1852).
1944 – Druhá světová válka: Komunistická Řecká lidová osvobozenecká armáda zaútočila na prozápadní odbojové uskupení Národní a sociální osvobození a zajala a zavraždila jeho velitele, generála Psarrose.
1949 – Byla založena ekumenická Komunita Taizé.
1969 – Normalizace: ÚV KSČ přijal na Pražském hradě rezignaci Alexandera Dubčeka a novým prvním tajemníkem zvolil Gustáva Husáka.
2014 – Byla objevena Zemi podobná exoplaneta Kepler-186f.

ukázat ·
 diskuse ·
editovat ·
historie ·
sledovat


18. duben[editovat zdroj]


1025 – Boleslav I. Chrabrý byl korunován v Hnězdně a stal se tak prvním polským králem.
1819 – Narodil se Franz von Suppé (na obrázku), rakouský operetní skladatel († 21. května 1895).
1869 – Narodil se Mořic Pícha, 22. biskup královéhradecký († 13. listopadu 1956).
1929 – Narodila se Marie Tomášová, česká herečka, držitelka Ceny Thálie za celoživotní mistrovství v oboru činohra.
1942 – Druhá světová válka: byl uskutečněn Doolittlův nálet – první americký vzdušný útok na Tokio.
1949 – Irsko se stalo nezávislou republikou a vystoupilo z Commonwealthu.
1994 – Zemřel americký neurovědec a nobelista Roger W. Sperry (* 20. srpna 1913).

ukázat ·
 diskuse ·
editovat ·
historie ·
sledovat


19. duben[editovat zdroj]


1529 – Na říšském sněmu ve Špýru protestovala skupina německých knížat a svobodných měst proti Lutherově prohlášení kacířem a zakázání jeho učení, čímž vzniklo protestantské hnutí.
1839 – V Londýně byla podepsána Londýnská smlouva, která uznala Belgii za samostatné království.
1919 – Polsko-sovětská válka: Polsko dobylo Vilnius.
1919 – Zemřel ruský letec a letecký konstruktér Alexandr Matvějevič Kovaňko, průkopník letecké fotografie a leteckého průzkumu a zakladatel Ústřední letecké školy pro důstojníky (* 16. března 1856).
1989 – Na USS Iowa explodovala druhá hlavní věž, zemřelo 47 námořníků. Příčinu exploze se nepodařilo s jistotou odhalit, podezření padlo na samovolnou iniciaci munice statickou elektřinou.
1999 – Německý spolkový sněm se přemístil z Bonnu zpět do Berlína do budovy Říšského sněmu (na obrázku).

ukázat ·
 diskuse ·
editovat ·
historie ·
sledovat


20. duben[editovat zdroj]


1769 – Byl zabit Pontiac, náčelník Ottavů a iniciátor a vůdce Pontiacova povstání (* okolo 1720).
1792 – Francouzské národní shromáždění vyhlásilo válku Prusku a Rakousku, čímž začaly francouzské revoluční války.
1862 – Louis Pasteur a Claude Bernard dokončili první test pasterizace.
1889 – Narodil se Adolf Hitler, německý vůdce a kancléř († 30. duben 1945).
1919 – Polsko-sovětská válka: Do Polska dorazili z Francie první příslušníci Modré armády generála Hallera (na obrázku).
1999 – Masakr na Columbine High School – Eric Harris a Dylan Klebold zavraždili 13 lidí a poté spáchali sebevraždu.

ukázat ·
 diskuse ·
editovat ·
historie ·
sledovat


21. duben[editovat zdroj]


753 př. n. l. – Podle legendy zmiňované Titem Liviem založili bratři Romulus a Remus město Řím.
1109 – Zemřel sv. Anselm z Canterbury, arcibiskup canterburský a učitel církve.
1509 – Zemřel anglický král a pán Irska Jindřich VII. (* 28. ledna 1457), vlády se chopil jeho syn  Jindřich VIII.
1619 – Narodil se holandský koloniální úředník Jan van Riebeeck, zakladatel Kapského města († 18. ledna 1677).
1889 – V Miláně proběhla premiéra Pucciniho opery Edgar.
1949 – Francouzský experimentální letoun Leduc 010 (na obrázku) absolvoval svůj první let se spuštěným motorem.

ukázat ·
 diskuse ·
editovat ·
historie ·
sledovat


22. duben[editovat zdroj]


1418 – Kostnický koncil ukončil své jednání, v samotném závěru vydal dekret odsuzující husitství a požadující kapitulaci jeho stoupenců.
1519 – Hernán Cortés založil v Mexickém zálivu přístavní město Villa Rica de la Vera Cruz.
1529 – Španělsko a Portugalsko uzavřely smlouvu ze Zaragozy, v níž si dořešily východní hranici sfér vlivu vytyčených smlouvou z Tordesillas (mapa na obrázku).
1724 – Narodil se Immanuel Kant, německý filozof († 12. února 1804).
1919 – Narodil se americký chemik a nobelista Donald James Cram († 17. června 2011).
1959 – Jiří Hanzelka a Miroslav Zikmund vyrazili se dvěma vozy Tatra 805 na cestu do Asie.

ukázat ·
 diskuse ·
editovat ·
historie ·
sledovat


23. duben[editovat zdroj]


1014 – Irský velekrál Brian Bóruma porazil Vikingy v bitvě u Clontarfu, v níž však sám padl.
1889 – Byla založena Švédská sociálně demokratická strana dělnická.
1919 – K Olomouci bylo zákonem připojeno 13 sousedních obcí, čímž vznikla Velká Olomouc.
1919 – Narodil se plukovník Oleg Vladimirovič Peňkovskij, nejvýznamnější agent Západu v sovětských tajných službách († 16. května 1963).
1969 – Jako jedna z obětí komunistického teroru zemřel ve vězení Čeng Ťün-li (na obrázku), režisér filmu Vrány a vrabčáci (* 6. prosince 1911).
2009 – Kosmická observatoř Swift zaznamenala gama záblesk GRB 090423.

ukázat ·
 diskuse ·
editovat ·
historie ·
sledovat


24. duben[editovat zdroj]


1918 – V rámci druhé bitvy u Villers-Bretonneux došlo k první tankové bitvě v historii.
1919 – Narodil se kyperský politik Glafkos Klerides, v letech 1993-2003 4. prezident Kypru († 15. listopadu 2013).
1919 – Narodil se španělský výtvarník a architekt César Manrique, autor mnoha kinetických soch a průkopník propojení venkovské a moderní architektury a jejího sladění s přírodou. Jeho posledním dílem je Zahrada kaktusů (na obrázku) na Lanzarote († 25. září 1992).
1944 – Druhá světová válka: Britská SBS podnikla s pomocí místního odboje nájezd na německou základnu na ostrově Santorini.
1949 – V Československu vzniká mládežnická organizace Pionýr, která měla nahradit komunisty zakázané skauty.
1974 – Při důlním neštěstí na Dole Doubrava v Orlové zahynuli 4 horníci a 1 záchranář.
1990 – Raketoplán Discovery vynesl do vesmíru Hubbleův vesmírný dalekohled.

ukázat ·
 diskuse ·
editovat ·
historie ·
sledovat


25. duben[editovat zdroj]


1459 – Jiří z Poděbrad a saský vévoda Fridrich uzavřeli v Chebu dohodu o česko-saské hranici, v níž byla stvrzena podřízenost saských českých lén Koruně české. Zároveň český král uzavřel se saskými Wettiny a braniborskými Hohenzollerny spojenecké dohody podepřené sňatky zúčastněných rodů.
1719 – Byl poprvé publikován román Robinson Crusoe od Daniela Defoa.
1769 – Narodil se francouzský inženýr a architekt Marc Isambard Brunel († 12. prosince 1849), vynálezce razicího štítu (na obrázku) a otec konstruktéra I. K. Brunela.
1919 – Narodil se norský rychlobruslař Finn Helgesen, olympijský šampión v závodě na 500 metrů († 3. září 2011).
1939 – DC Comics vydává Detektivní komiks #27, ve kterém se poprvé objevuje Batman.
1974 – V Portugalsku proběhla Karafiátová revoluce, která ukončila Salazarem zavedený režim Estado Novo.

ukázat ·
 diskuse ·
editovat ·
historie ·
sledovat


26. duben[editovat zdroj]


1319 – Narodil se francouzský král Jan II. Dobrý († 8. dubna 1364).
1828 – V reakci na turecké porušení akkermanské úmluvy vyhlásilo carské Rusko válku Osmanské říši. Nastalá rusko-turecká válka skončila následující rok ruským vítězstvím.
1869 – Narodil se český malíř a grafik Arnošt Hofbauer († 11. ledna 1944).
1933 – Přeměnou pruských policejních a výzvědných složek vznikla tajná policie nacistického Německa, Geheime Staatspolizei (zkráceně Gestapo).
1944 – Druhá světová válka: Agenti britské SOE přepadli a unesli generála Kreipeho, velitele německých jednotek na okupované Krétě.
1969 – Zemřel japonský mistr bojových umění Morihei Uešiba (na obrázku), zakladatel aikido (* 14. prosince 1883).
2009 – Rafael Correa byl již v prvním kole prezidentských voleb znovuzvolen prezidentem Ekvádoru.

ukázat ·
 diskuse ·
editovat ·
historie ·
sledovat


27. duben[editovat zdroj]


1918 – Zemřel německý lékárník Oskar Troplowitz (na obrázku), vynálezce krému Nivea (* 18. ledna 1863).
1938 – Zemřel německý filosof moravského původu Edmund Husserl, zakladatel fenomenologie (* 8. dubna 1859).
1978 – V komunistickém Československu byl založen Výbor na obranu nespravedlivě stíhaných.
1978 – Došlo k úspěšnému komunistickému převratu v Afghánistánu, při němž byl zabit dosavadní diktátor Muhammad Dáúd Chán.
1994 – V Jihoafrické republice se konaly první volby po pádu apartheidu, drtivě v nich zvítězil Africký národní kongres.
2008 – Zemřel slovenský operní a muzikálový pěvec Štefan Babjak (* 7. října 1931).
2011 – Zemřel americký kazatel a spisovatel David Wilkerson, autor knihy Dýka a kříž a zakladatel Teen Challenge (* 19. května 1931).

ukázat ·
 diskuse ·
editovat ·
historie ·
sledovat


28. duben[editovat zdroj]


1718 – Zemřel bavorský malíř Elias Zobel (pokřtěn 2. listopadu 1677).
1788 – Maryland se stal 17. státem, který ratifikoval Ústavu Spojených států.
1799 – Francouzské revoluční války: Bitva na řece Addě skončila drtivým vítězstvím rusko-rakouské armády maršála Suvorova.
1818 – Britský princ Jiří založil Řád sv. Michala a sv. Jiří.
1818 – Zemřel Karel Jan Rudzinsky, český architekt a krasolog polského původu (* 2. června 1751).
1923 – V Londýně byl otevřen stadion Wembley.
1948 – Narodil se britský spisovatel Terry Pratchett (na obrázku), jeden z nejúspěšnějších autorů v oblasti humorné fantasy († 12. března 2015)

ukázat ·
 diskuse ·
editovat ·
historie ·
sledovat


29. duben[editovat zdroj]


1899 – Camille Jenatzy jako první člověk překonal v automobilu rychlost 100 km/h.
1899 – Narodil se Duke Ellington, vedoucí jazzového orchestru († 24. května 1974)
1918 –  byl založen loutkový Ukrajinský stát kontrolovaný Německem.
1945 – Druhá světová válka: americká armáda osvobodila koncentrační tábor Dachau.
1949 – Biskupové římskokatolické církve na Biskupské konferenci v Olomouci schválili stanovisko arcibiskupa Josefa Berana přerušit jednání s vládou a také oběžník duchovním o protiústavnosti postupu vlády proti církvi.
2011 – Proběhla svatba prince Williama a Kate Middletonové.
2017 – Byly zablokovány všechny jazykové verze Wikipedie v Turecku.

ukázat ·
 diskuse ·
editovat ·
historie ·
sledovat


30. duben[editovat zdroj]


1344 – Papež Klement VI. vydal bulu Ex supernae providentia maiestatis, jíž bylo pražské biskupství povýšeno na arcibiskupství a bylo mu vedle již existujícího olomouckého zřízeno ještě sufragánní biskupství v Litomyšli.
1789 – George Washington jmenován prvním prezidentem USA.
1924 – Narodil se Ilja Prachař, herec († 10. srpna 2005)
1989 – Zemřel Sergio Leone (na obrázku), italský filmový režisér a scenárista (* 3. ledna 1929)
2013 – Po abdikaci nizozemské královny Beatrix na trůn nastoupil její syn Vilém Alexandr.
2015 – Plánovaným pádem na povrch Merkuru ukončila svoji misi sonda MESSENGER.

ukázat ·
 diskuse ·
editovat ·
historie ·
sledovat






Citováno z „https://cs.wikipedia.org/w/index.php?title=Wikipedie:Vybraná_výročí_dne/duben&oldid=10185796“
Kategorie: Wikipedie:Hlavní strana




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

Stránka projektuDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka Wikidat 



Tisk/export


Vytvořit knihuStáhnout jako PDFVerze k tisku 



V jiných jazycích


AfrikaansÆngliscالعربيةАварAzərbaycancaБеларуская (тарашкевіца)‎БългарскиभोजपुरीবাংলাBosanskiБуряадCatalàMìng-dĕ̤ng-ngṳ̄QırımtatarcaDanskDeutschΕλληνικάEnglishEspañolEuskaraفارسیFøroysktFrançaisGaeilgeGalegoעבריתHrvatskiMagyarBahasa Indonesia日本語АдыгэбзэҚазақша한국어Перем КомиКъарачай-малкъарКомиLëtzebuergeschЛезгиLatviešuМокшеньОлык марийМакедонскиКырык марыBahasa MelayuЭрзяньمازِرونیNederlandsNorskLivvinkarjalaਪੰਜਾਬੀPolskiРусскийසිංහලSlovenščinaСрпски / srpskiSvenskaதமிழ்ไทยTürkçeТыва дылУдмуртУкраїнськаOʻzbekcha/ўзбекчаVepsän kel’Tiếng ViệtWalon中文Bân-lâm-gú粵語 
Upravit odkazy 





 Stránka byla naposledy editována 9. 4. 2013 v 14:41.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






