https://cs.wikipedia.org/wiki/Osmansk%C3%A1_%C5%99%C3%AD%C5%A1e











Osmanská říše

Z Wikipedie, otevřené encyklopedie


Skočit na navigaci
Skočit na vyhledávání


Osmanská říšeDevlet-i ʿAlīye-i ʿOsmānīyeدولت عالیه عثمانیه


↓

1299–1922/1923

↓



vlajka

znak



Hymna: různé (rozmezí let 1808–1922)


Motto:  دولت ابد مدت (Devlet-i Ebed-müddet) česky „Věčná država“


geografie


 Největší rozsah Osmanské říše roku 1683



hlavní město:

Söğüt (cca 1299–1326)Bursa (1326–1365)Edirne (1365–1453) Konstantinopol (1453–1922)


rozloha:

5 200 000[zdroj?] km² (v roce 1683)


nejvyšší bod:

Ağrı (5137 m)


obyvatelstvo


počet obyvatel:

35 350 000[zdroj?] (v roce 1856)


jazyky:

osmanská turečtina, různé


náboženství:

sunnitský islám (Hanífovský mazhab)


státní útvar


státní zřízení:

absolutní monarchie (cca 1299–1876; 1878–1908; 1920–1922)konstituční monarchie (1876–1878; 1908–1920)


měna:

akçe, para, sultani, kuruş, lira


vznik:

1299 – Osman I. Gází se prohlásil suverénním vládcem


zánik:

1922 – zrušení sultanátu Mustafou Kemalem1923 – vyhlášení Turecké republiky


Státní útvary a území





Předcházející:



anatolské beyliky



Rúmský sultanát



Byzantská říše v době Palaiologů



Karamanský emirát



Druhá Bulharská říše



Prilepské panství



Vidinské carství



Despotát Dobrudža



Zeta v době Crnojevićů



Srbský despotát



Uherské království



Chorvatské království



Bosenské království



Mamlúcký sultanát



Hafsidé (Tuniský sultanát)



Epirský despotát



Athénské vévodství



Vévodství Naxos



Řád johanitů v Tripolsku a na Rhodu



Adalský sultanát



Tlemcenský sultanát



Morejský despotát



Trapezuntské císařství



Knížectví Theodoro



Knížectví Samcche (Meschetie)



Nástupnické:



Turecká prozatímní vláda



Helénská republika



Egyptské chedivství



Rakousko-uherská okupace Bosny a Hercegoviny



Revoluční Srbsko



Albánská prozatímní vláda



Rumunské království



Bulharské knížectví



Království Hidžáz



Emirát Diriyah



Jemenské království



Kuvajtské šejkství



Územní národní vláda Jihozápadního Kavkazu



Království Kurdistán



Územní vláda Severní Thrákie



Okupační správa Středního východu



Britský mandát Palestina



Britský mandát Irák



Britský Kypr



Italská Libye



Francouzské Alžírsko



Francouzské Tunisko



Kavkazské vícekrálovství



Adenský protektorát




Osmanská říše (zastarale též Otomanská říše, možno psát i malé písmeno, turecky Osmanlı İmparatorluğu nebo Osmanlı Devleti, v Západní Evropě také známá jako Turecká říše[1] nebo jednoduše Turecko) byla jedna z největších a nejmocnějších říší v prostoru při Středozemním moři. Říše existovala v letech 1299–1922 a během této doby zahrnovala oblasti Malé Asie, Balkánu, Černomoří, Blízkého a Středního východu a severní Afriky. Založena byla na konci 13. století v severozápadní Anatolii ve městě Söğüt (dnešní provincie Bilecik) oghuzským kmenovým vůdcem Osmanem I.[2] Po roce 1354 se osmané dostali do Evropy a s dobytím Balkánu byly osmanské beyliky přeměněny na transkontinentální impérium. Osmané ukončili existenci Byzantské říše v roce 1453 pádem Konstantinopole za vlády Mehmeda Dobyvatele.[3]
Říše měla od 16. století zcela islámský charakter Božího státu, ve kterém již od počátku vládli sultáni dynastie Osmanů. Během 16. a 17. století, na vrcholu své moci pod vládou Sulejmana I., byla Osmanská říše mnohonárodnostní, mnohojazyčná říše, která ovládala většinu jihovýchodní Evropy, části střední Evropy, západní Asie, části východní Evropy a severní Afriky a také Africký roh.[4] Na počátku 17. století se říše skládala z 32 provincií a četných vazalských států. Některé z nich byly později absorbovány do Osmanské říše, zatímco jiným se v průběhu staletí dostalo různých stupňů autonomie.
Díky své poloze byla Osmanská říše spojnicí mezi evropským a asijským kontinentem. S Konstantinopolí jako hlavním městem a kontrolou zemí podél Středozemního moře byla osmanská říše po dobu šesti století v centru interakcí mezi východním a západním světem. Zatímco v říši panoval názor, že po smrti Sulejmana vstoupila do období úpadku, není tento názor většinou akademických historiků podporován.[5] Říše si v průběhu 17. a 18. století nadále udržovala pružnou a silnou ekonomiku, společnost a armádu.[6] Během dlouhého období míru v letech 1740 až 1768 však osmanský vojenský systém zaostával za svými evropskými soupeři - Rakouskem a Ruskem.[7] Osmané následně koncem 18. a počátkem 19. století utrpěli těžké vojenské porážky, což je podnítilo k zahájení komplexního procesu reforem a modernizace, známých jako Tanzimat. Během devatenáctého století se osmanský stát, i přes další územní ztráty, zejména na Balkáně, kde se objevilo několik nových států,[8] stal mnohem silnějším a organizovanějším. Osmanská říše uzavřela na počátku 20. století spojenectví s Německem, od čehož si slibovala, že unikne diplomatické izolaci, která přispěla k nedávným územním ztrátám, a tak vstoupila do první světové války na straně Ústředních mocností.[9] Zatímco se Říše během konfliktu do značné míry držela, bojovala  vnitřními nepokoji, zejména s Arabskou revoltou v arabských provinciích. V tomto období byla také vládou spáchána brutální zvěrstva proti Arménům, Asyřanům a pontským Řekům.[10][11]
Porážka říše a následná okupace části jejího území spojeneckými silami po skončení první světové války vedla k jejímu rozdělení a ztrátě jejího území na Středním východě, které bylo rozděleno mezi Spojené království a Francii. Pro Turecko úspěšná válka za nezávislost proti okupačním silám vedla ke vzniku Turecké republiky v srdci malé Asie a ke zrušení osmanské monarchie.[12]

Obsah

1 Historie

1.1 Situace před vznikem osmanského státu
1.2 Založení státu
1.3 Osmanské zisky na Balkánském poloostrově
1.4 Osmanské interregnum
1.5 Dobytí Konstantinopole a další expanze
1.6 Vrchol a stagnace osmanské moci (1520–1683)
1.7 Opory sultánovy moci
1.8 Stagnace a reformy (1566–1802)

1.8.1 Neúspěch u Vídně a ztráta Uher (1683–1718)


1.9 Zavádění reforem (1718–1802)
1.10 Rozpadání říše (1808–1876)
1.11 Nemocný muž na Bosporu (1839–1876)
1.12 Úpadek a modernizace (1876–1908)
1.13 Pád a rozpad (1908–1923)


2 Vláda

2.1 Právo
2.2 Ozbrojené síly


3 Administrativní rozdělení
4 Ekonomika
5 Obyvatelstvo

5.1 Jazyk
5.2 Náboženství


6 Kultura
7 Odkazy

7.1 Reference
7.2 Literatura
7.3 Související články
7.4 Externí odkazy




Historie[editovat | editovat zdroj]
Situace před vznikem osmanského státu[editovat | editovat zdroj]
Související informace naleznete také ve článku Rúmský sultanát.
 Osman, zakladatel Osmanské říše
Malá Asie a oblasti na východ od ní představovaly již od arabské expanze v 7. století místo střetu mezi Byzantskou říší a jejími muslimskými sousedy (umajjovský a abbásovský chalífát, Seldžucká říše). V letech následujících po bitvě u Mantzikertu získali vnitrozemí tohoto poloostrova Seldžukové a zřídili zde Ikonyjský nebo též Rúmský sultanát. Byzantští císaři se sice pokoušeli ztracená území dobýt zpět, ale po prohrané bitvě u Myriokefala a po čtvrté křížové výpravě roku 1204, která dobyla Konstantinopol, nebyla Byzanc dostatečně silná, aby obnovila svou vládu v Malé Asii. Přestože hlavní město Konstantinopol dobyl nazpět císař Michael VIII. Palaiologos, obnovená Byzantská říše se již nikdy nepovznesla na mocenskou úroveň, již měla v předchozích staletích.[13]
Počátkem 13. století zažíval Ikonyjský sultanát hospodářský, mocenský i kulturní rozmach,[14] avšak v pozdějších letech nastal vlivem mongolské invaze úpadek.[14] Sultanát se v pozdějších letech dostal pod vliv mongolských Ílchánů, kteří neváhali zasahovat do vnitřních poměrů státu a udržovali nad sultány svoji svrchovanost.[14] Po celou dobu střetů mezi Byzancí a muslimy (tedy nejčastěji s Araby a Seldžuky) existovaly při hranicích mezi oběma soupeři oblasti osazené vojenskými jednotkami, které podnikaly proti území nepřítele občasné nájezdy, a to jak v době míru, tak války. Před mongolským vpádem uteklo do Malé Asie velké množství obyvatelstva, které se usazovalo mimo jiné i v její západní části, a to právě na hranicích s Byzancí. Kočovné kmeny příchozivší z východu zde vytvářely tak jako v předchozích staletích nárazníková pásma, marky, ze kterých podnikaly výpady na byzantské území. Spolu s úpadkem moci Ílchánů a byzantských císařů zavládla v těchto oblastech anarchie a záhy se zde vytvořilo více než dvacet malých nezávislých státečků.[15]

Založení státu[editovat | editovat zdroj]
 Murad I., sultán Osmanské říše v letech 1359 až 1389.
V druhé polovině 13. století přitáhly do Malé Asie nové turecké kmeny, které tlak Mongolů přiměl k odchodu z dosavadních sídel v Chórásánu. Šlo o poslední vlnu kočovných tureckých kmenů Oguzů, které migrovaly na západ. Oguzové přijali již dříve islám a znali arabskou kulturu. Typická pro ně byla přísná vojenská organizace. Náčelník kmene Oguzů Ertogrul vstoupil do služeb ikonyjského sultána proti Byzanci a získal odměnou území v severozápadní části poloostrova, které se stalo východiskem k formování pozdější mocné osmanské říše. Za jejího vlastního zakladatele je považován Osman I. Gází (1299–1326), který začal svěřené území rychle rozšiřovat ve výboji proti Byzanci a roku 1299 se prohlásil za samostatného vládce. V roce 1303 zemřel poslední příslušník ikonyjské dynastie a jeho říše se rozpadla na několik menších, mezi sebou soupeřících útvarů. Někteří seldžučtí náčelníci poté přijali Osmanovu svrchovanost. Turci si stejně jako kdysi kočovní Arabové rychle osvojili mořeplavbu a začali podnikat také pirátské nájezdy na ostrovy Egejského moře (například roku 1308 vyplenili byzantský Chios).
Osmani se rychle zmocňovali byzantských držav v Malé Asii, neboť byzantské vojsko nebylo schopno jejich nápor zastavit. Roku 1326 dobyl Osmanův syn Orhan I. (1326–1359) byzantské město Bursu, která se poté stala rezidencí osmanských vládců. Ti nyní přijali titul sultán. Po bitvě u Pelekanu v roce 1329 byla mezi Turky a Byzancí uzavřena mírová smlouva, v níž si vítězný Orhan I. vymínil placení ročního tributu za zbylá byzantská území v Malé Asii. Roku 1331 padla do rukou Osmanů Nikáia, 1337 Nikomédie.

Osmanské zisky na Balkánském poloostrově[editovat | editovat zdroj]
Související informace naleznete také ve článku Expanze Osmanské říše na Balkán.
Roku 1354 dobyli osmanští Turci byzantskou přístavní pevnost Gallipoli (na poloostrově se zachytili již 1352, kdy získali pevnost Cimpe), a definitivně tak zakotvili na evropském území. Jeden ze spolucísařů, Jan VI. Kantakuzenos, se sice pokoušel vykoupit ji nazpět, ale neuspěl. Z Gallipole zahájili Osmani dobývání Balkánu. Jejich první útoky vedly do údolí řeky Marici v Thrákii, a staly se největší zátěží pro Bulharsko. Již tehdy docházelo k velkému úbytku domácího obyvatelstva, které buď zahynulo v bojích, bylo odvlékáno do Malé Asie nebo prodáváno do otroctví (navzdory zákazům křesťanské církve kupovali zajatce od Turků především obchodníci z Benátek a Dubrovníku). Roku 1355 uzavřel bulharský car Ivan Alexandr s byzantským císařem Janem V. (Jan VI. Kantakuzenos byl 1354 přinucen abdikovat) defenzívní spolek proti Turkům. Staletí trvající boje o balkánské území a o hegemonii v tomto prostoru však spojencům nedovolily překonat vzájemné rozpory a nedůvěru, zkoordinovat vojenské akce a postavit se turecké expanzi účinně na odpor. Ze stejných důvodů nepřistoupilo k bulharsko-byzantskému spolku Srbsko. Počátkem 60.let se spojenectví rozpadlo a roku 1364 došlo dokonce mezi Bulharskem a Byzancí k válce o černomořské pobřeží. Bulharský car zareagoval dohodou se sultánem Muradem I., kterému přiznal území, jež Turci dobyli v Thrákii.

 Osmanský postup po Bitvě u řeky Marica
To vše nepochybně vytvářelo podmínky pro další turecké úspěchy. Po nástupu sultána Murada I. (1359–1389) se významně změnil charakter výbojů na Balkánském poloostrově. Dříve převážně kořistnické nájezdy vystřídala systematická válka o dobytí a osídlení nových území. Již roku 1359 oblehla turecká vojska poprvé Konstantinopol, 1361 získali Osmani Dimotiku a poté i Adrianopolis (dnes Edirne) a přenesli sem, na evropské území, svoji rezidenci. Pro Byzanc nastala poslední fáze boje s islámem, v níž šlo tentokrát již o samu existenci státu. Ohrožena na nejvyšší míru však nebyla pouze upadající starobylá východořímská říše, živořící na zlomku svých bývalých území a rozpadající se na poloautonomní provincie. Turecká expanze představovala nanejvýše aktuální nebezpečí také pro decentralizující se státy srbský a bulharský, které samy ještě nedávno budovaly na Balkáně svoje mocenské postavení. Balkánské země nedokázaly vytvořit proti osmanským výbojům jednotnou obrannou frontu, na případnou pomoc západních křesťanů nemohly spoléhat vůbec. Naléhavost turecké hrozby pro Evropu na Západě do poslední chvíle podceňovali a někteří vládcové dokonce neváhali využít Osmany v intencích svých politických zájmů. Pokus sjednotit křesťanský Východ a Západ proti muslimským Turkům na základě církevní unie ztroskotal na náboženských protikladech mezi ortodoxními a Latiny i na partikulárních politických zájmech.
Vazalským státem osmanské říše se po roce 1371, kdy se odehrála bitva na řece Marici, se stala také Byzanc, jejíž panství bylo v podstatě omezeno na okolí Konstantinopole. Císař byl nucen platit tribut a poskytovat vojenské kontingenty vlastnímu nepříteli. Pomoci sultánu Muradovi I. musel například během výpravy proti zbylým seldžuckým emirátům v Malé Asii. Jeho syn Manuél se roku 1391 zúčastnil jako rukojmí tažení proti pevnosti Filadelfeia, která byla jednou z posledních maloasijských byzantských držav. Osmanští panovníci si kromě toho osobovali právo zasahovat do obsazování císařského trůnu. Murad I. začal přidělovat na dobytých územích půdu svým vojákům a usídlovat je v Evropě, zatímco zdejší obyvatelstvo bylo přesídlováno do Malé Asie. Navzdory těmto tíživým okolnostem získal byzantský státeček relativně klid, neboť turecká armáda se na svých taženích Konstantinopoli, která získala pověst nedobytného města, raději vyhýbala. V popředí zájmu Osmanů stálo nyní především bulharské, srbské a chorvatské území.

 Bitva u Nikopole, 1396
Již roku 1380 se Muradovi bojovníci vypravili proti trnovskému carství, kde se jim o něco později vzdala Sofie (1382). Roku 1385 porazili vládce srbské Zety a poté zaútočili na Srbsko, kde padla Niš (1386). Současně získali zbývající severní část Makedonie, západní Albánii, pohraničí Thesálie a dočasně také Soluň (1387). Ohroženi tureckou expanzí uzavřeli slovanští vládci kníže Lazar Hrebeljanović, který po 1371 významně upevnil své postavení v centrálním Srbsku, bosenský král Tvrtko I. a bulharský car Ivan Šišman roku 1387 protitureckou koalici. Vzápětí porazili Srbové a Bosňané (bulharské oddíly nestačily dorazit) Osmany u Pločniku nad Toplicí. Podle tureckého svědectví to prý byla právě tato porážka, co přimělo Murada I. k mohutné ofenzívě proti Srbsku.
Roku 1388 zamířilo turecké vojsko v čele se samotným sultánem nejprve do Bulharska s cílem obnovit poplatnou závislost trnovského carství. Ivan Šišman byl donucen k poslušnosti, zároveň se tureckými vazaly stali vidinský vládce Ivan Stracimir a dobrudžský despota Ivanko. Následujícího roku se obrovská turecká armáda vypravila do oblasti Kosova pole.
Osudová srážka srbských a bosenských vojsk, jimž přišli na pomoc Bulhaři, Albánci, Valaši a Maďaři, s Muradovou armádou, podporovanou srbskými vazaly, předurčila osud balkánských národů na několik století. Navzdory všeobecně panující představě o národní tragédii Srbů, opředené mnoha idealizujícími mýty o velkosrbské středověké říši a jejím konci, soudí dnes historici, že bitva, která se odehrála 28. června 1389 na Kosově poli, dopadla v podstatě nerozhodně. Obě strany utrpěly těžké ztráty a o život přišli také oba vrchní velitelé, Murad I. a Lazar Hrebeljanović. Sultána probodl zřejmě ještě před zahájením bitvy příslušník Lazarovy družiny Miloš Obilić (Kobilić), kterému se podařilo lstí proniknout do tureckého tábora. Velení poté převzal Muradův syn Bajezid I. Ildrim (1389–1402) a bitvu dovedl do konce. Zajatý kníže Lazar a další srbští velmoži byli v odvetu za sultánovo zavraždění z jeho příkazu popraveni.
Tragické důsledky bitvy na Kosově poli se projevily teprve postupně. Srbsko, které ztratilo v bitvě svoje nejlepší vojenské síly, bylo vzápětí ze severu napadeno uherským králem Zikmundem Lucemburským. To donutilo kněžnu vdovu Milicu, která vládla za Lazarovy nedospělé syny, přijmout Bajezidovy mírové podmínky. Srbsko se stalo vazalským státem s povinností platit Osmanům tribut a poskytovat jim vojenskou pomoc. Kromě toho byly do srbských měst umístěny turecké posádky.
Mnohem hůře dopadlo Bulharsko, neboť Turci se po uvedení Srbska do vazalské závislosti soustředili na konečné uspořádání poměrů v jihozápadní části Balkánu. Roku 1391 překročila část tureckého vojska Dunaj a napadla Valašsko. Valašský kníže Mircea I. se zavázal k poplatné závislosti. Poté vtrhli Turci na jih Uher, ale byli zde na hlavu poraženi Zikmundem Lucemburským. Této příležitosti využil trnovský car Ivan Šišman a požádal uherského krále o pomoc proti Turkům. Když se vypravil na jednání do Nikopole na Dunaji, rozhodl se Bajezid, že nespolehlivého vazala potrestá, a oblehl Trnovo. Po třech měsících urputné obrany padlo 17. července 1393 sídelní město druhého bulharského carství do rukou Osmanů, kteří je vyrabovali, zpustošili výstavné paláce i kostely a zdecimovali obyvatele, přestože jim Bajezid osobně zaručil bezpečí. Více než sto bojlarů bylo povražděno, mnoho významných měšťanských rodin přesídleno do Malé Asie. Zčásti vylidněné Trnovo osídlili turečtí kolonisté. Poté se Bajezid obrátil proti Nikopoli, kde zajal posledního bulharského cara Ivana Šišmana, který později buď zemřel ve vězení nebo byl popraven. Současně si turečtí dobyvatelé podmanili Dobrudžu (1393). Vidinský vládce Ivan Stracimir byl donucen vpustit do své země turecké posádky, které měly chránit její hranice před útoky z Uher. Roku 1395 se Mirčovi Starému podařilo porazit s uherskou pomocí turecké vojsko u Rovine (v této válce zahynul turecký vazal Marko z Prilepu a Osmani poté ovládli celou Makedonii). Valašsko sice zůstalo nadále poplatně závislé na osmanské říši, ale požívalo zatím značné autonomie.
Až poté, co Turci ovládli Balkán, se začali křesťané v Evropě obávat stále silnější islámské říše v jihovýchodní Evropě. Zikmund Lucemburský sestavil s požehnáním papeže spojenou křižáckou armádu, kterou tvořili vojáci z Uher, Francie, Německa, Itálie a dalších zemí, a vytáhl s ní proti Osmanům. Nicméně v bitvě u Nikopole v září 1396 byla Zikmundova vojska těžce poražena a sám Zikmund musel rychle uprchnout. Paradoxně na straně Osmanské říše bojovala spousta vojáků z obsazených vazalských balkánských států.
Z Osmanské říše se stala respektovaná mnohonárodní (nikoliv pouze turecká) velmoc. Přestože byl preferovaným náboženstvím islám, tolerovaly[zdroj?] se v omezené míře i jiné církve (pravoslavné křesťanství, judaismus), na rozdíl od katolické Evropy, která tvrdě potlačovala jiné druhy náboženství.

Osmanské interregnum[editovat | editovat zdroj]
Související informace naleznete také ve článku Osmanské interregnum.
Ještě v roce 1402 sultán Bajezid I. oblehl Konstantinopol s úmyslem ji definitivně dobýt a zabrat. Při tomto obléhání však byl nucen změnit plány.
Z východní strany začal Osmanskou říši ohrožovat mocný uzbecký vládce s mongolskými kořeny a ještě krutější bojovník Timur Lenk (známý též jako Tamerlán). Bajezid podcenil sílu svého nepřítele a utkal se s ním v bitvě u Ankary, kde však byl na hlavu poražen a sám sultán byl zajat. Pro osmanskou říší nastal kritický okamžik, známý jako osmanské interregnum. Bajezid zemřel v uzbeckém zajetí za nevyjasněných okolností v roce 1403. Tamerlán po zpustošení Malé Asie zaměřil své dobyvatelské úsilí zpět na Dálný východ. Pět synů Bajezida se nebyli schopni dohodnout na společném sultánovi a každý z nich nárokoval trůn pro sebe. Nastala série vzájemných občanských válek, kdy většina těchto bratrů byla nakonec zabita. Teprve po jedenácti letech v roce 1413 se stal novým sultánem Mehmed I. a začal konsolidovat zničenou zemi. Následky této bratrovražedné války museli řešit ještě Mehmedovi nástupci Murad II. a také Mehmed II.

Dobytí Konstantinopole a další expanze[editovat | editovat zdroj]
Související informace naleznete také ve článku Pád Konstantinopole.
 Mehmed II. vstupuje do Konstantinopole
 Expanze říše mezi lety 1481 a 1683 (kromě oblastí Alžíru, Súdánu, Hidžázu, Asíru a Jemenu)
Křesťanská Evropa sužovaná vnitřními rozbroji (stoletá válka, papežské schizma, husitské války) nebyla schopna využít dočasného bezvládí v Osmanské říši, která se naopak postupně stabilizovala a pokračovala ve výbojích. V roce 1444 se spojila polská a maďarská vojska pod vedením Vladislava III. a Jana Hunyadiho a zaútočila na Osmanskou říši. Byli však poraženi sultánem Muradem II. v bitvě u Varny, kde polský král padl.
V roce 1453 sultán Mehmed II. dobyl hlavní město kdysi všemocné, ale nyní slabé Byzantské říše Konstantinopol a učinil ji svým hlavním městem pod jménem Istanbul. Osmanská říše pak dále rozšiřovala svoje državy jak na evropské půdě, tak i v Africe a Asii. V období mezi lety 1453 a 1520 tak získali Řecko, Albánii, ostrovy v Egejském moři a pod svůj vliv též začlenili Valašsko (později valašský pašalík) a Krymský chanát. Osmanští vládcové také upevnili svou moc v Malé Asii postupným dobýváním zbylých částečně nebo zcela nezávislých tureckých státečků, což vyvrcholilo dobytím jednoho z posledních zbytků Byzantské říše – Trapezuntu. Sultán Selim I. Hrozný (vládl 1512 až 1520) dramaticky rozšířil východní a jižní hranici říše tím, že porazil šáha Ismaila safíovské Persie v bitvě na Čaldiránské rovině[16], čímž si sultán pojistil dominantní postavení jak na předním východě, tak i ve Středozemním moři (zejména po roce 1519, kdy se alžírský vládce Chajruddín Barbarossa podřídil vládě osmanské říše a stal se velitelem osmanského námořnictva). Po zhoršení vztahů s Mamlúckým sulatanátem dobyl sultán Selim I. roku 1517 Sýrii, Palestinu a Egypt a prohlásil se Chalífou, tedy vůdcem celého muslimského světa. V době smrti Selima I. tedy osmanská říše ovládala téměř celou jihovýchodní Evropu, Malou Asii, Levantu, pobřeží Černého moře, Egypt, část Arábie a Alžír, čímž se stala přední evropskou velmocí, která dále po několik století ovlivňovala i politický vývoj Evropy.

Vrchol a stagnace osmanské moci (1520–1683)[editovat | editovat zdroj]
Související informace naleznete také v článcích Rakousko-turecké války v Uhersku (1526-1568), Osmansko-habsburské války a Osmansko-uherské války.
 Elitní jednotky osmanské armády a později jedna z nejvlivnějších vrstev ve společnosti – Janičáři
 Bitva u Moháče, 1526[17]
Po smrti Selima nastoupil na trůn Sulejman I. zvaný Nádherný nebo též Zákonodárce. Sulejman bývá považován za jednoho z nejvýznamnějších osmanských sultánů. Navázal na expanzivní politiku svého otce a začlenil do Osmanské říše území dnešní Libye, dále dobyl Bagdád, Medinu a Mekku a roku 1526 porazil v bitvě u Moháče vojska Ludvíka Jagellonského, který při ústupu utonul. Jeho smrtí začala v Uhersku nástupnická krize, ve které stanul uherský šlechtic Jan Zápolský proti rodu Habsburků. S pomocí Osmanů pak ovládl značnou část Uher (osmanská vojska pronikla roku 1529 až k Vídni, ale poté se vlivem nepříjemných podnebních podmínek stáhla). Po smrti Jana Zápolského ale propukly boje nanovo. Habsburská vojska byla několikrát poražena, v Uhrách byl zřízen tzv. Budínský pašalík a v Sedmihradsku se ujal vlády Zápolského syn Jan Zikmund Zápolský, který se částečně stal osmanským vazalem. Na základě spojenectví s Francií pak osmanská vojska dlouho vázala vojenský potenciál Habsburků, čímž oslabovala jejich pozici ve střední Evropě.
Díky námořním základnám v Alžíru i množství dalších přístavů v Levantě, Egyptě, Řecku a Malé Asii se osmanské loďstvo stalo dominantní silou ve Středomoří, ovšem dominancí osmanské říše v této oblasti otřásly už v 2. polovině 16. století dvě těžké porážky – nejprve neúspěch při obléhání Malty, který jí uzavřel cestu k průniku do evropské části západního Středomoří, a následně drtivá porážka u Lepanta, která ukázala její technickou zaostalost v palných zbraních a natrvalo podlomila její námořní moc, byť co do počtu dokázala své loďstvo znovu vybudovat.
Osmanské námořní síly také dlouho držely Rudé moře, přesto však nedokázaly prorazit portugalskou blokádu na obchod s kořením. Za vlády Sulejmana se též značně pozvedla kultura, což se projevilo zejména v architektuře. Sultán nechal vybudovat množství mešit a jiných nákladných staveb. V říši bylo i tolerantnější prostředí, co se náboženství týče. Proto sem po vyhnání ze Španělska přicestovalo mnoho Židů, kteří se pak angažovali v obchodě nebo pracovali jako státní úředníci. Lidé ostatních náboženství mohli svobodně pod osmanskou vládou žít, museli však platit zvláštní daň.

Opory sultánovy moci[editovat | editovat zdroj]
Sultán opíral svou moc o jednotky janičářů, což byli muži křesťanského původu, jež byli odvedeni v raném věku od svých rodin (devširme), donuceni konvertovat k islámu a vychováni k absolutní poslušnosti a disciplíně. Krom této osobní gardy sloužili v armádě sipahíjové, kterým byla udělována v léno půda a kteří se krom jezdecké služby v armádě starali také o chod zemědělství a výběr daní na svém přiděleném území. Krom armády byla pilířem sultánovy moci rada ministrů (divan) a svou náboženskou autoritu opíral o radu muslimských teologů (ulema), která se však na sebe snažila strhávat moc, až nakonec velký muftí rozhodoval dokonce o způsobilosti sultána vládnout.[18]

Stagnace a reformy (1566–1802)[editovat | editovat zdroj]
 Mapa z roku 1654
 Bitva u Lepanta
Přesto se ke konci vlády Sulejmana začaly objevovat příznaky stagnace. Hospodářství, jakkoli bylo za vlády Sulejmana silné, začalo pozvolna upadat. Po Sulejmanovi nastoupili méně schopní sultáni (Selim II. a Mehmed III.), takže do politiky stále více zasahovali jejich manželky a poradci (zejména pak vezír Mehmed Paša Sokolović), kteří postupně přebírali moc v říši. Provincie spravované sipahíji nevynášely tolik jako dříve, protože díky častému střídání si jejich správci nevytvořili k místu působnosti žádný vztah a neměli tedy zájem starat se o další vývoj provincie. Naopak mnohdy tito správcové využívali ovládané provincie pouze k osobnímu obohacení.
Západní Evropa, jeden z jejich hlavních nepřátel, se začala rozvíjet zejména díky zámořským objevům, Osmanská říše však z toho neměla prakticky žádná pozitiva.
Díky pokračujícímu portugalskému embargu na obchod s kořením ztrácela osmanská říše podíl na tomto výnosném zdroji příjmů a situaci jen zhoršoval příliv levného stříbra z Peru, který způsoboval inflaci. O další zdroje příjmů přicházela osmanská říše díky systému kapitulací, tedy přenechání obchodu s určitým druhem zboží zahraničním obchodníkům. Taktika osmanského vojska začala zastarávat, navíc janičáři posilovali svůj vliv ve státě a postupně začali obsazovat vysoká úřednická místa ve státní byrokracii, takže z původně elitních jednotek se stávala společenská vrstva neváhající prosadit svoje zájmy na úkor kohokoli včetně sultána. Pokusné reformy některých sultánů janičáři většinou odmítali, aby nepřišli o své pravomoci, přičemž neváhali někdy zavraždit i samotné sultány a místo nich dosadili slabé panovníky, které mohli lépe ovládat.
Přitom ale osmanská říše musela čelit třem velkým říším na svých hranicích – ze severozápadu Habsburské monarchii, z východu Sáfiovská Persie a ze severovýchodu postupně rostoucí Rusko.

Neúspěch u Vídně a ztráta Uher (1683–1718)[editovat | editovat zdroj]
 Podrobnější informace naleznete v článcích Velká turecká válka a Bitva u Vídně.
 Neúspěch u Vídně roku 1683 znamenal zvrat na severní hranici Osmanské říše
Sultán Mehmed IV. nastoupil po několika neschopných vládcích a pokusil se zastavit postupný propad Osmanské říše. Když se sultánův velkovezír Kara Mustafa vydal roku 1683 na Vídeň, zachvátil Evropu strach, který jen umocnil útěk Leopolda I. s rodinou z Vídně. Mustafovi se však jeho taktika nevyplatila – oblehl Vídeň ve snaze město vyhladovět, tím však jen poskytl císaři čas na to, aby získal pomoc proti Turkům, kterou mu nakonec poskytl Karel V. Lotrinský a především polský král Jan III. Sobieski, jehož vojska Turky rozprášila. Brzy byla dobyta také islámská Ostřihom a Turci byli nuceni začít se stahovat z Uher. Když se sultán dozvěděl o neúspěších Kary Mustafy, nechal jej v Bělehradě uškrtit.[19]
Evropské státy hraničící s Osmanskou říší se rychle snažily nabyté převahy využít, a Benátky, Rakousko, Polsko a papež Inocenc XI. vytvořili roku 1684 Svatou ligu, která zahájila ofenzívu – v následujících třech letech bylo zastaralé turecké vojsko vytlačeno z Uher, části Chorvatska a Sedmihradska, Benátky navíc zaútočily na Dalmácii a obsadily Peloponéský poloostrov.[20]
Zemi zachvátila krize. Do středu říše se valili uprchlíci, půda zůstala neobdělána a celou situaci zhoršovala prudká inflace. Mehmed IV. nastalou situaci neunesl a rozhodl se rezignovat ve prospěch svého bratra Sulejmana II., který byl po celý svůj dosavadní život držen v domácím vězení (tzv. kafe; praxe povraždit sultánovy bratry v den jeho nástupu na trůn, aby se náhodou nepokusili sultanát uchvátit, již byla opuštěna). Přestože Sulejman II. již po čtyřech letech zemřel, dokázal za dobu své krátké vlády zemi poměrně stabilizovat.[21]
Přestože boje pokračovaly dalších deset let, k dalšímu mohutnému posunutí hranice nedošlo. Svatá liga se brzy začala rozpadat a situaci již nezvrátilo ani několik osmanských ofenzív, ani vítězství Evžena Savojského. Nakonec znepřátelené strany uzavřely v roce 1699 tzv. Karlovický mír, podle kterého Uhry a Sedmihradsko zůstaly v habsburských rukou a Benátkám připadla Dalmácie. Osmanská říše ustála i vnitřní nepokoje (zejména vzpoura janičářů) a nejhorší krize byla nakonec překonána reformou daní a armády (zejména byla vybudována námořní flotila sestavená z moderních plachetnic).[22]

Zavádění reforem (1718–1802)[editovat | editovat zdroj]
 Rakouské jednotky vedené Evženem Savojským dobývají Bělehrad v roce 1717
 Selim III. před palácem Topkapi
Brzy však měly následovat ještě hlubší změny. Osmanská říše za vlády sultána Ahmeda III. především vyslala své první vyslance do několika evropských zemí, které přestaly v Turcích vidět nositele „Božího hněvu“ a začali Osmanskou říši brát jako obyčejný stát. Nezůstalo jen u diplomatických styků – do Istanbulu začali přicházet evropští architekti, začal se rozvíjet tisk, byl vypracován nový systém muslimských škol. Pěstování tulipánů (které byly následně exportovány do Nizozemí) se stalo natolik rozšířenou módou, že toto období reforem bylo nazváno Obdobím tulipánů (1718–1730).[23] Říše se začala hospodářsky rozvíjet.
Tyto poměrně radikální změny však vyvolaly povstání konzervativních janičářů, které vedlo znovu k výměně sultána. Mahmud I. (1730–1754) však nechal vůdce povstání popravit a v reformách pokračoval. Reforma armády za přispění francouzských vojenských odborníků vedla k úspěchům ve válkách s Ruskem, Rakouskem a Persií. Zdaleka ne všechny problémy však byly vyřešeny (separatistické tendence Egypta, hladomor v Mezopotámii, odpor janičářů). Reformy se totiž týkaly většinou jen armády, nikoliv rozvoje hospodářství, vzdělanosti atd. Mustafa III. (1757–1774) navíc fatálně přecenil své síly a vyhlásil válku ruské carevně Kateřině Veliké, ve které ruské vojsko Turky snadno vytlačilo ze severního pobřeží Černého moře a mírem z Küčük-Kaynarca (ve starší literatuře Küçük-Kainardži, lépe asi Küçük-Kajnardža (= Malá Kajnardža)) (1774) získala carevna jisté pravomoci ve Valašsku a Moldavsku, Bospor a Dardanely musely poskytnout obchodním lodím volný průjezd a Vysoká porta (administrativní aparát osmanské říše) měla zajistit bezpečnost pravoslavných věřících v Osmanské říši.[24]
Po této porážce se sultán Abdulhamid I. rozhodl zejména v reformách vojska pokračovat. Téměř všechny reformy se však týkaly jen centra říše, v odlehlejších oblastech naopak vládla anarchie a vlády se ujímali lokální diktátoři. Rusko začalo poprvé uvažovat o rozdělení Osmanské říše a roku 1783 okupovalo Gruzii. Do války s Ruskem (od 1787) se brzy zapojilo i Rakousko, které obsadilo Bosnu a Moldavsko. Tyto války a zejména pak Napoleonův vpád do Egypta (1798) a Palestiny však jen přispěly ke stmelení Osmanské říše a utvrdily sultána v zavádění dalších reforem.[25]

Rozpadání říše (1808–1876)[editovat | editovat zdroj]
Související informace naleznete také ve článku Řecká osvobozenecká válka.
 Bitva u Navarina (1827) znamenala pro Osmanskou říši další územní ztráty
 Mahmut II.
Na přelomu 18. a 19. století se Osmanská říše stala předmětem zájmu všech velmocí. Během napoleonských válek sultán Selim III. váhal, zda se přiklonit k Francii či Rusku. Nakonec si zvolil Francii, což však popudilo Velkou Británii, která se neúspěšně pokusila násilně proplout Úžinami a odtrhnout Egypt od Osmanské říše. Tyto události byly provázeny separatistickými snahami v Albánii (Ali Paša), povstáním pravoslavných v Srbsku a nakonec znovu povstáním protireformních janičářů, kteří Selima svrhli a dosadili Mustafu IV., ale ten byl vzápětí také svržen a sultánem se stal Mahmut II. (1808–1839).[26]
Ale i Mahmut II. si byl vědom nezbytnosti reforem, které sice prováděl opatrněji, klid však Osmanská říše nezažívala. Válka s Ruskem pokračovala až do roku 1812, kdy Turci mírem v Bukurešti ztratili Besarábii a Srbsku byla přislíbena značná autonomie. Neklidné byly i provincie – bylo nutné potlačit srbské povstání (1813) a Ali Paša po své porážce roku 1820 podněcoval Řeky, kteří nakonec roku 1821 povstali. Povstání bylo neseno v duchu novohelénství, proti kterému stála i pravoslavná církev. Mahmut však situaci špatně odhadl a povstání považoval za pravoslavné, a nechal proto popravit konstantinopolského patriarchu a několik biskupů, čímž jen způsobil, že k povstání se přidali i pravoslavní věřící. Sultán přestával situaci zvládat, a tak požádal o pomoc egyptského guvernéra Muhammada Alího, který řecké povstání krutě potlačil.[27]
Další vzpouru janičářů roku 1826 Mahmut řešil neméně radikálně: prostě janičáře rozpustil. Tím se sultánovi konečně uvolnily ruce k rázným reformám – modernizoval vojsko, administrativu, budoval infrastrukturu, rozvíjel zahraniční obchod, ale hlavně zrušil feudalismus. Tyto úspěchy však kalily zahraniční velmoci – Velká Británie, Francie a Rusko se zavázaly uznat řeckou autonomii a po vojenské intervenci, bitvě u Navarina roku 1827, ve které byly zničeny dvě třetiny egyptsko-osmanského loďstva, a drinopolské dohodě (1829) Osmanská říše ztratila Řecko, část území na Kavkaze (zabrána Ruskem), Srbsko získalo autonomii a velká část Balkánu se stala demilitarizovanou zónou. Nezávislost Řecka pak potvrdil londýnský protokol z roku 1830.[28]
Až do této chvíle stál egyptský guvernér Muhammad Alí věrně po boku osmanského sultána. Po událostech na konci 20. let se však proti svému pánu postavil a začal expandovat do Syropalestiny, údajně jako náhradu za služby v Řecku. Když Muhammadův syn Ibráhím vstoupil do Anatolie, požádal sultán o pomoc své dosavadní nepřítele – Velkou Británii a Rusko. Žádné britské loďstvo nebylo nablízku, a tak Ibráhíma z Anatolie nakonec vytlačilo ruské vojsko, ze Syropalestiny jej však osmanské vojsko nedokázalo vytlačit ani za pomoci pruského vojenského poradce Helmuta von Moltke, a Ibráhím byl proto uznán guvernérem v Damašku.

Nemocný muž na Bosporu (1839–1876)[editovat | editovat zdroj]
 „Bulharské mučednice", malba z roku 1877 od ruského malíře Konstantina Makovského, zobrazující znásilnění bulharských žen osmanskými bašibozuky při potlačení Dubnového povstání.
 Palác Dolmabahce v Istanbulu, postavený za Abdülmecita
Když roku 1839 nastoupil na trůn Abdulmecit I. (1839–1861), byla polní armáda v troskách a státní pokladna prázdná. Velmoci nakonec donutily v letech 1840–1841 egyptské vojsko Syropalestinu opustit, záhy však v Sýrii a Libanonu vypukla povstání, při kterých se poprvé projevil arabský nacionalismus v této oblasti. Velmoci navíc získaly dojem, že Osmanská říše přežila jen díky jejich zásahu a cítily se proto oprávněny stále více intervenovat do vnitřních záležitostí říše, a to zejména pod zástěrkou ochrany zájmů křesťanské menšiny žijící v Osmanské říši.[29]
Aktivní bylo zejména Rusko, které mluvilo o „nemocném muži na Bosporu“ a osnovalo plány na rozdělení Osmanské říše. Tyto plány však ostatní velmoci, zejména Francii a Velkou Británii znepokojovaly. Když proto roku 1853 Rusko obsadilo Valašsko a Moldavsko, aby donutilo Osmanskou říši přijmout jeho požadavky, překročilo osmanské vojsko pod vedením Omara Paši a podpořené egyptským Dunaj, čímž vypukla krymská válka. Osmani donutili ruské vojsko se stáhnout, když však Rusko potopilo tureckou flotilu u Sinopé, situace se začala obracet. Francie a Británie se rozhodly zasáhnout, jejich flotily vpluly roku 1854 do Černého moře a donutily Rusko uzavřít roku 1856 v Paříži příměří, ve kterém bylo mj. ustanoveno, že velmoci nemají právo se do vnitřních záležitostí Osmanské říše vměšovat, a to ani pod záminkou „ochrany“ křesťanských menšin. Černé moře bylo demilitarizováno.[30] Ke konci kavkazské války bylo 90% Čerkesů etnicky vyčištěno[31], vyhnáno z Kavkazu a uprchlých do osmanské říše,[32] což mělo za následek 500–700 000 Čerkesů usídlených v Turecku.[33][34][35]
Abdülmecit dále zaváděl reformy, podporoval výstavbu železnic a příchod evropských odborníků, drobení říše však dále pokračovalo vyhlášením samostatnosti Spojených rumunských knížectví (1861) a vzpourami v Syropalestině. Za vlády jeho nevlastního bratra Abdulazize (1861–1876) se navíc začalo rozvíjet nacionalistické mladoosmanské hnutí, kterému vadilo přílišné přejímání západních hodnot a sbližování se západem. Když se roku 1873 zhroutila vídeňská burza, příliv západních investic se zastavil, což vedlo ke státnímu bankrotu Osmanské říše. Panslovanské myšlenky navíc podnítily povstání v Bosně, Černé Hoře a Bulharsku. Nepokoje se nakonec rozšířily i do Istanbulu, sultán byl obviněn ze servility vůči Západu a svržen.[36]

Úpadek a modernizace (1876–1908)[editovat | editovat zdroj]
Související informace naleznete také ve článku Rusko-turecká válka (1877–1878).
 I přes liberální reformy si Abdulhamid II. oblibu nezískal – pro Turky byly jeho reformy nepostačující, pro velmoci byl „arménským řezníkem“
Abdulhamid II. (1876–1909) se snažil vyhovět liberálním myšlenkám, zavázal se respektovat základní lidská práva a 1877 otevřel Poslaneckou sněmovnu.[37] Neklid na Balkáně však neustával a do osmanských záležitostí se opět začalo vměšovat Rusko. Car Alexandr II. nakonec vyhlásil Osmanské říši roku 1877 válku, která nakonec vedla až ke kapitulaci sultána. Jelikož však vše nasvědčovalo tomu, že se Rusko chce zmocnit Istanbulu, vyslala Velká Británie do Úžin loďstvo, které vynutily uzavření mírové smlouvy ze San Stefana roku 1878, ve které byly dohodnuty ruské územní zisky ve východní Anatolii, samostatnost Rumunska, Černé Hory a Srbska, autonomie Bulharska. Smlouva však poškodila zájmy Rakouska-Uherska, takže byla stejného roku revidována na berlínském kongresu, který určil, že Bosna a Hercegovina sice zůstane osmanskou provincií, avšak pod vojenskou správou Rakouska-Uherska. Velká Británie získala Kypr a Osmanská říše se musela zavázat k dodržování náboženské svobody.[38]
Osmanská říše roku 1878 ztratila 2/5 svého území, navíc Egypt se roku 1881 stal de facto britskou državou. Osmanská říše zoufale hledala oporu a nakonec ji našla v nedávno vzniklém Německém císařství, které Turkům předalo mnohé válečné zkušenosti i moderní děla. Proces drobení říše však zdaleka ještě nebyl zastaven. Roku 1894 kurdské oddíly osmanského vojska zmasakrovaly tisíce křesťanských Arménů, což vyvolalo obrovské mezinárodní pobouření a britsko-ruskou intervenci. Turci byli navíc stále více nespokojeni s Abdülhamidovou despotickou vládou. Nepokoje se objevovaly také v Syropalestině, kam zejména po pogromech v Rusku přicházelo značné množství Židů, kteří byli vzápětí napadáni Araby.[39]

Pád a rozpad (1908–1923)[editovat | editovat zdroj]
 Turecké jednotky v Dardanelách, 1915 Osmanská říše v roce 1914 Odchod posledního sultána Mehmeda VI., konec Osmanské říše
Zmenšení osmanského území také vedlo k posílení tureckého folklóru, který byl nakonec povýšen na kulturní dědictví říše. Nacionalistické hnutí mladoturků, tak vůbec nerespektovalo existenci netureckých muslimských etnik (zejména Arabové), natož pak křesťanské etnické menšiny. Mladoturecké hnutí bylo také hnutím liberálním a po povstání roku 1908 dosáhlo obnovení konstituce a uznání svobody tisku. Mezitím se zbytky osmanského panství na Balkáně dále hroutily, když roku 1908 vyhlásilo nezávislost Bulharské carství, a v následujících letech vypukly nepokoje v Albánii, Kosovu, které nakonec vyústily v balkánské války (1912–1913). Balkánská liga složená ze Srbska, Bulharska, Řecka a Černé Hory nakonec zmenšila osmanské území v Evropě jen na okolí Istanbulu. Ztráta Balkánu byla navíc provázena několika dalšími převraty v Istanbulu (viz Mladoturecká revoluce). Pravomoci nového sultána Mehmeda V. (1909–1918) byly nakonec značně okleštěny.[40]
Na počátku první světové války se Osmanská říše mohla přiklonit na kteroukoli stranu. Když však Británie zabavila nové válečné lodě, které Britové pro Osmanskou říši právě postavili, přiklonil se Mehmet V. na stranu Německa a vyhlásil roku 1914 válku Dohodě. Dohoda postupně otevřela několik front: na Kavkaze, v Palestině a v Mezopotámii, kde se k britským vojskům přidávali arabští nacionalisté. Osmanská říše se rychle vyčerpala, zemi zachvátil hladomor a ve válce pokračovala jen díky německé podpoře. Válka byla doprovázena další arménskou genocidou, protože se sultán obával, že Arméni podpoří ruské útočníky. V druhé půlce roku 1918 se fronty začaly hroutit a Osmanská říše proto urychleně uzavřela 30. října 1918 příměří.[41]
Osmanská říše byla v troskách. Istanbul byl okupován, Velká Británie získala Irák, Palestinu a Zajordání, Francie Sýrii a Libanon, Řecko obsadilo anatolské pobřeží. Válečný hrdina Mustafa Kemal se rozhodl roku 1919 vydat Prohlášení o nezávislosti, nově zvolený parlament však Britové obsadili. Kemal byl nucen uchýlit se do Ankary, kde zřídil Velké národní shromáždění. Mírové podmínky, podle kterých měli Arméni získat nezávislost a Kurdistán autonomii Kemal nepřijal. Když začalo řecké vojsko zatlačovat kemalisty do hor, zahájil Kemal protiútok, který nakonec vedl k vytlačení Řeků a zrušení sultanátu (1922), čímž Osmanská říše zanikla.[42]
Velmoci se nakonec rozhodly ustoupit. Smlouva z Lausanne (1923) nakonec vymezila turecké hranice, přičemž požadavky Arménů a Kurdů na nezávislost byly ignorovány, byla ukončena okupace Istanbulu poraženými mocnostmi a Turecko nemuselo platit válečné reparace. Turecko se stalo republikou a Mustafa Kemal jejím prvním prezidentem.[43]

Vláda[editovat | editovat zdroj]
Před reformami v 19. a 20. století byla státní organizace Osmanské říše systémem se dvěma hlavními dimenzemi: vojenskou správou a civilní správou. Sultán měl v systému nejvyšší postavení. Civilní systém byl založen na místních správních celcích odpovídajících charakteristikám regionu. Stát měl kontrolu nad klérem. Některé předislámské turecké tradice, které přežily přijetí správních a právních postupů od islámského Íránu, zůstaly nadále v osmanských administrativních kruzích významné.[44] Podle osmanského chápání měla být hlavní odpovědnost státu hájit a rozšiřovat území muslimů a zajistit bezpečnost a harmonii uvnitř svých hranic v překlenujícím kontextu ortodoxní islámské praxe a suverenity dle dynastií.[45]
Osmanská říše nebo jako dynastická instituce - Osmané byli v islámském světě bezprecedentní a nepřekonatelní vzhledem k velikosti a trvání říše.[46] V Evropě podobně nepřerušované řady panovníků (králů/císařů) z téže rodiny dosáhli jen Habsburkové, kteří vládli podobně dlouho a během stejného období od konce 13. do počátku 20. století.





Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

Právo[editovat | editovat zdroj]




Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

Ozbrojené síly[editovat | editovat zdroj]
 Osmanští sipahíjové v bitvě s praporem s půlměsícem (autor Józef Brandt)
 Osmanští důstojníci v Istanbulu, 1897
 Nizam-ı Cedid (nový řád), 1793
 Osmanská císařská armáda v roce 1900
První vojenské jednotky osmanského státu tvořila armáda sestavená Osmanem I. z kmenů, které žili v kopcích západní Anatolie koncem 13. století. Vojenský systém se stal složitou organizací s předtihem uvnitř říše. Osmanská armáda byla komplexním systémem náboru a držení léna. Hlavní sbory osmanské armády zahrnovaly Janičáře, Sipahí, Akincije a Mehterân (vojenské kapely). Osmanská armáda byla ve své době jednou z nejpokročilejších bojových sil na světě a jednou z prvních, která používala muškety a kanony. Osmanští Turci začali používat také falkonety, což byly krátké, ale široké kanóny. Stalo se tak během obléhání Konstantinopole v roce 1422. Osmanská jízda byla spíše než na těžké zbroji závislá na vysoké rychlosti a pohyblivosti, používala luky, krátké meče na rychlých koních (turkoman a arab, předchůdce plnokrevníka)[47][48] a často uplatňovala taktiku podobnou Mongolům. Ta spočívala v předstírání ústupu při obkličování nepřátelských sil uvnitř formace ve tvaru půlměsíci a následném skutečném útoku. Osmanská armáda byla v průběhu sedmnáctého a počátku osmnáctého století nadále účinnou bojovou silou,[49] která zaostávala za evropskými rivaly jen během dlouhého období míru od roku 1740 do roku 1768.
Modernizace Osmanské říše v 19. století začala u armády. Sultán Mahmut II. v roce 1826 zrušil janičářské sbory a založil moderní osmanskou armádu, která dostana název jako Nizam-i Cedid (nový řád). Osmanská armáda byla také první institucí, která zaměstnávala zahraniční odborníky a posílala své důstojníky k výcviku do západoevropských zemí. Následkem toho začalo vznikat hnutí mladoturků, když se tito relativně mladí a nově vyškolení muži vraceli vzdělaní.
Osmanské námořnictvo značně přispělo k územnímu rozšíření říše na evropský kontinent. Začalo s dobytím severní Afriky, kdy bylo dobyto a připojeno Alžírsko a Egypt v roce 1517. Počínaje ztrátou Řecka v roce 1821 a Alžírska v roce 1830 začala osmanská námořní moc a kontrola nad vzdálenými územími Říše klesat. Sultan Abdulaziz (vládl 1861-1876) se pokoušel obnovit silné osmanské námořnictvo a nechal postavit největší námořnitvo po Británii a Francii. Loděnice v Barrow v Anglii postavila  v roce 1886 svou první ponorku pro Osmanskou říši.[50]
Nicméně slábnoucí turecké hospodářství nemohlo udržet silu loďstva příliš dlouho. Sultan Abdulhamid II. nedůvěřoval admirálům, kteří stranili reformátorovi Midhatu Pašovi, a tvrdil, že velká a drahá flotila nebyla proti Rusům během  Rusko-turecké války vůbec platná. Uzavřel většinu loďstva ve Zlatém rohu, kde lodě dalších 30 let chátraly.
Po mladoturecké revoluci v roce 1908 se výbor pro unii a pokroku snažil založit silné osmanské námořnictvo. "Nadace Osmanského námořnictva" vznikla v roce 1910 a zakoupila nové lodě prostřednictvím veřejných dárců.
Zřízení Osmanského vojenského letectva se datuje od června 1909 do července 1911.[51][52] Osmanská říše začala připravovat své první piloty a letadla a se založením Letecké školy ("Tayyare Mektebi") v Yeşilköy dne 3. července 1912 začala říše školit své vlastní letecké důstojníky. V červnu 1914 byla založena nová vojenská akademie - námořní letecká škola (Bahriye Tayyare Mektebi). Po vypuknutí první světové války se proces modernizace náhle zastavil. Osmanské letecké eskadry během války bojovaly na mnoha frontách, od Haliče na západě až po Kavkaz na východě a Jemen na jihu.

Administrativní rozdělení[editovat | editovat zdroj]
 Ejálety v roce 1795
Osmanská říše byla koncem 14. století nejprve rozdělena do provincií ve smyslu pevných územních jednotek s místodržícími jmenovanými sultánem.[53]
Ejálet (také "pašalík" nebo "bejlik") byla územní jednotka spadající pod úřad bejlerbeje ("pán pánů" nebo guvernér) a byl dále rozdělen na sandžaky a náhije.[54]
V roce 1864 byly v rámci reforem Tanzimat zavedeny Vilájety.[55]

Ekonomika[editovat | editovat zdroj]
 Osmanská banka byla založena v roce 1856 v Istanbulu; v srpnu 1896 byla obsazena členy Arménské revoluční federace.
Osmanská vláda úmyslně prosazovala politiku rozvoje Bursy, Edirne a Istanbulu (postupných osmanských hlavních měst) do velkých obchodních a průmyslových center, protože obchodníci a řemeslníci byli při vytváření nové metropole nepostradatelní.[56] Za tímto účelem Mehmed II. a jeho nástupce Bájezíd II. také povzbuzovali a vítali židovskou migraci z různých částí Evropy. Židé se usazovali v Istanbulu a dalších přístavních městech jako je Soluň. Na mnoha místech v Evropě byli Židé pronásledování svými křesťanskými protějšky (například ve Španělsku po skončení Reconquisty).
Osmanské ekonomické povědomí bylo úzce spjata se základními pojmy chápaní státu a společnosti na Blízkém východě, kde je konečným cílem státu upevnění a rozšíření moci panovníka a způsobem, jakým se toho dosáhovalo, bylo získávat bohaté zdroje příjmů, aby prosperovaly produktivní třídy společnosti.[57] Konečným cílem bylo zvýšení státních příjmů, aniž by došlo k poškození prosperity subjektů, aby se zabránilo vzniku sociálního nepořádku a aby tradiční organizace společnosti zůstala nedotčená. Osmanské hospodářství v raném novověku výrazně expandovalo, zejména v první polovině osmnáctého století. Roční příjem říše čtyřikrát kolísal mezi lety 1523 a 1748, upravený o inflaci.[58]
Do češtiny se také vžilo přirovnání "turecké hospodářství", které souvisí se sociálním, hospodářským a morálním úpadkem říše v 17. a 18. století.





Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

Obyvatelstvo[editovat | editovat zdroj]
 Smyrna pod osmanskou vládou v roce 1900
 Galata (Karaköy) a starý galatský most na Zlatý roh, cca 1880–1893
Odhad populace říše 11 692 480 obyvatel pro období let 1520-1535 byl získán spočítáním osmanských domácností odvádějících desátek a počet následně vynásoben peti.[59] Z nejasných důvodů byla populace v 18. století nižší než v 16. století.[60] Odhad 7 230 660 obyvatel pro první sčítání lidu, které se konalo v roce 1831, je považováný za závažný podstav, protože toto sčítání mělo sloužit pouze k registraci možných vojenských branců.[59]
Sčítání lidu na osmanských územích začalo až počátkem 19. století. Údaje z roku 1831 jsou k dispozici jako oficiální výsledky sčítání lidu, ale tato sčítání nepokrývala celou populaci. Počítalo pouze muže a nepokrývalo celou říši. Pro dřívější období jsou odhady velikosti a rozmístění populace založeny na pozorovaných demografických vzorcích.[61]
Okolo roku 1800 mohla populace dosahovat 25 až 32 milionů obyvatel. V evropských provinciích (především na Balkáně) tvořila přibližně 10 milionů, v asijských provinciích 11 milionů a v afrických provinciích přibližně 3 miliony. Hustota obyvatelstva byla vyšší v evropských provinciích - dvojnásobná než v Anatolii, která byla zase trojnásobná hustotě obyvatel v Iráku a Sýrii a pětinásobná hustotě obyvatel v Arábii.[62]
Ke konci existence říše byla délka života odhadovaná na 49 let. Epidemie a hladomor způsobovaly velké demografické změny. V roce 1785 kolem jedné šestiny egyptské populace zemřelo na mor a populace Aleppa se v 18. století snížila o dvacet procent. Egypt mezi lety 1687 a 1731 zasáhlo šest hladomorů a Anatolii zasáhl poslední hladomor o čtyři desetiletí později.[63]
Vzestup přístavních měst měl za následek seskupení populace a byl způsoben vývojem dopravních prostředků jako parníky a železnice. Urbanizace se zvýšila nejvíce v letech 1700 až 1922, kdy města rostla. Zlepšení zdravotních a hygienických podmínek je pro život a práci učinilo atraktivnějšími. Přístavní města jako Soluň v Řecku zaznamenala nárůst počtu obyvatel z 55 000 v roce 1800 na 160 000 v roce 1912. Dále Izmir, kde v roce 1800 žilo 150 000 obyvatel, narostl do roku 1914 na 300 000 obyvatel.[64][65] Některé regiony měly naopak pokles počtu obyvatel - Bělehrad zaznamenal pokles populace z 25 000 na 8 000 obyvatel, a to především kvůli politickým sporům.[64]
Ekonomická a politická migrace měla dopad na celou říši. Například ruské a rakouské anexe na Krymu a balkáně měly za následek velký příliv muslimských uprchlíků - 200 000 krymských Tatarů uprchlo do Dobrudže.[66] Mezi lety 1783 a 1913 zaplavilo Osmanskou říši přibližně přibližně 5 až 7 milionů uprchlíků, z nichž nejméně 3,8 milionu pocházelo z ruských území. Některé migrace zanechaly nesmazatelné znaky, jako politické napětí mezi částmi říše (např. Turecko a Bulharsko), zatímco na jiných územích byly zaznamenány odstředivé účinky, zjednodušující demografické prvky vyplývající z různých skupin obyvatelstva. Ekonomika byla také postižena ztrátou řemeslníků, obchodníků, výrobců a zemědělců.[67] Od 19. století značná část muslimů z Balkánu emigrovala do dnešního Turecka. Tito lidé se označují termínem Muhacir.[68] V době pádu Osmanské říše v roce 1922 tvořili polovinu tureckého městského obyvatelstva muslimští uprchlíci z Ruska.

Jazyk[editovat | editovat zdroj]
Osmanská turečtina byla oficiálním jazykem říše. Šlo oghuzský turkický jazyk, výrazně ovlivněný perštinou a arabštinou. Osmané měli několik vlivných jazyků: turečtinu, kterou mluvila většina lidí v Anatolii a většina muslimů na Balkáně, s výjimkou Albánie a Bosny; perštinu, kterou mluvili vzdělanci;[69] arabštinu, používanou hlavně v Arábii, v severní Africe, Iráku, Kuvajtu, Levantě a částech Afrického rohu; a somálštinu v celé oblasti afrického rohu. V posledních dvou stoletích docházelo k omezení těchto jazyků, i když jim zůstaly specifické role: perština sloužila především jako literární jazyk pro vzdělané,[69] zatímco arabština byla používána během náboženských obřadů.
Turečtina ve své osmanské variantě byla vojenským jazykem i jazykem státní správy již od raných dob říše. Osmanská ústava z roku 1876 oficiálně upevnila úřední status turečtiny[70]

Náboženství[editovat | editovat zdroj]




Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

Kultura[editovat | editovat zdroj]
 Vyobrazení kuřby vodní dýmky v Libanonu, tehdy součástí Osmanské říše
Osmané přejali některé z tradic, umění a kulturních institucí v regionech, které si podmanili a přidali jim nový rozměr. Přijali četné tradice a kulturní rysy starších říší (v oblastech jako architektura, kuchyně, hudba, volný čas a vláda) a rozvíjeli je do nových forem, což vedlo k nové a výrazné osmanské kulturní identitě. Navzdory novým tradicím a slučuvaní byla osmanská dynastie, podobně jako její předchůdci Rúmský sultanát a Seldžucká říše, co do kultury, jazyka a zvyků důkladně persianizována a proto byla říše popisována jako persianizovaná říše.[71][72][73][74] Mezikulturní sňatky se na tvorbě charakteristické kultury osmanských elit podílely také. Ve srovnání s tureckou lidovou kulturou byl vliv těchto nových kultur na tvorbu kultury osmanských elit jasný.





Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

Odkazy[editovat | editovat zdroj]
Reference[editovat | editovat zdroj]

↑ Hamish Scott. The Oxford Handbook of Early Modern European History, 1350–1750: Volume II. [s.l.]: [s.n.], 2015. Dostupné online. ISBN 978-0-19-102000-1. S. 612. (anglicky) Je zde použita šablona {{Cite book}} označená jako k „pouze dočasnému použití“."The Ottoman Empire-also known in Europe as the Turkish Empire"

↑ FINKEL, Caroline. Osman's Dream: The Story of the Ottoman Empire, 1300–1923. [s.l.]: Basic Books, 2006-02-13. ISBN 978-0-465-02396-7. S. 2, 7. (anglicky) Je zde použita šablona {{Cite book}} označená jako k „pouze dočasnému použití“.

↑ QUATAERT, Donald. The Ottoman Empire, 1700–1922. 2. vyd. [s.l.]: Cambridge University Press, 2005. Dostupné online. ISBN 978-0-521-83910-5. S. 4. (anglicky) Je zde použita šablona {{Cite book}} označená jako k „pouze dočasnému použití“.

↑  Ottoman Empire [online]. Oxford Islamic Studies Online, 6 May 2008 [cit. 2010-08-26]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ HATHAWAY, Jane. The Arab Lands under Ottoman Rule, 1516–1800. [s.l.]: Pearson Education Ltd., 2008. ISBN 978-0-582-41899-8. S. 8. (anglicky) Je zde použita šablona {{Cite book}} označená jako k „pouze dočasnému použití“.* TEZCAN, Baki. The Second Ottoman Empire: Political and Social Transformation in the Early Modern Period. [s.l.]: Cambridge University Press, 2010. ISBN 978-1-107-41144-9. S. 9. (anglicky) Je zde použita šablona {{Cite book}} označená jako k „pouze dočasnému použití“.* WOODHEAD, Christine. The Ottoman World. Redakce Christine Woodhead. [s.l.]: [s.n.], 2011. ISBN 978-0-415-44492-7. Kapitola Introduction, s. 5. (anglicky) Je zde použita šablona {{Cite book}} označená jako k „pouze dočasnému použití“.

↑ ÁGOSTON, Gábor. Encyclopedia of the Ottoman Empire. Redakce Ágoston Gábor. [s.l.]: [s.n.], 2009. Kapitola Introduction, s. xxxii. (anglicky) Je zde použita šablona {{Cite book}} označená jako k „pouze dočasnému použití“.
FAROQHI, Suraiya. An Economic and Social History of the Ottoman Empire, 1300–1914. Redakce İnalcık Halil. [s.l.]: Cambridge University Press, 1994. ISBN 978-0-521-57456-3. Kapitola Crisis and Change, 1590–1699, s. 553. (anglicky) Je zde použita šablona {{Cite book}} označená jako k „pouze dočasnému použití“.

↑ AKSAN, Virginia. Ottoman Wars, 1700–1860: An Empire Besieged. [s.l.]: Pearson Education Ltd., 2007. ISBN 978-0-582-30807-7. S. 130–35. (anglicky) Je zde použita šablona {{Cite book}} označená jako k „pouze dočasnému použití“.

↑ QUATAERT, Donald. An Economic and Social History of the Ottoman Empire, 1300–1914. Redakce İnalcık Halil. [s.l.]: Cambridge University Press, 1994. ISBN 978-0-521-57456-3. Kapitola The Age of Reforms, 1812–1914, s. 762. (anglicky) Je zde použita šablona {{Cite book}} označená jako k „pouze dočasnému použití“.

↑ FINDLEY, Carter Vaughn. Turkey, Islam, Nationalism and Modernity: A History, 1789–2007. New Haven: Yale University Press, 2010. ISBN 978-0-300-15260-9. S. 200. (anglicky) Je zde použita šablona {{Cite book}} označená jako k „pouze dočasnému použití“.

↑ QUATAERT, Donald. The Ottoman Empire, 1700–1922. [s.l.]: Cambridge University Press (Kindle edition), 2005. S. 186. (anglicky) Je zde použita šablona {{Cite book}} označená jako k „pouze dočasnému použití“.

↑ SCHALLER, Dominik J; ZIMMERER, Jürgen. Late Ottoman genocides: the dissolution of the Ottoman Empire and Young Turkish population and extermination policies – introduction. Journal of Genocide Research. 2008, s. 7–14. DOI:10.1080/14623520801950820. (anglicky) Je zde použita šablona {{Cite journal}} označená jako k „pouze dočasnému použití“.

↑ HOWARD, Douglas A. A History of the Ottoman Empire. [s.l.]: Cambridge University Press, 2016. Dostupné online. ISBN 978-1-108-10747-1. S. 318. (anglicky) Je zde použita šablona {{Cite book}} označená jako k „pouze dočasnému použití“.

↑ FELIX, Tauer. Svět islámu. Južná časť Prahy: Vyšehrad, 2006. ISBN 80-702-1828-2. S. 165. Dále jen [Tauer]. 

↑ a b c Tauer, str. 164

↑ Tauer, str. 167

↑ SAVORY, R. M., 1960. The Principal Offices of the Ṣafawid State during the Reign of Ismā'īl I (907-30/1501-24). Bulletin of the School of Oriental and African Studies, University of London. S. 91–105. DOI:10.1017/S0041977X00149006. (anglicky) Je zde použita šablona {{Cite journal}} označená jako k „pouze dočasnému použití“.

↑ LOKMAN. Battle of Mohács (1526) [online]. 1588. Dostupné online. 

↑ PALMER, Alan. Úpadek a pád Osmanské říše. 1. vyd. Praha: Panevropa, 1996. ISBN 80-85846-05-5. [dále jen Palmer (1996)]. Str. 7–10.

↑ Palmer (1996). Str. 13–20.

↑ Palmer (1996). Str. 21–24.

↑ Palmer (1996). Str. 24–29.

↑ Palmer (1996). Str. 29–36.

↑ Palmer (1996). Str. 37–41.

↑ Palmer (1996). Str. 41–52.

↑ Palmer (1996). Str. 53–66.

↑ Palmer (1996). Str. 67–82.

↑ Palmer (1996). Str. 83–100.

↑ Palmer (1996). Str. 101–108.

↑ Palmer (1996). Str. 113–129.

↑ Palmer (1996). Str. 129–140.

↑ Memoirs of Miliutin, "the plan of action decided upon for 1860 was to cleanse [ochistit'] the mountain zone of its indigenous population", per Richmond, W. The Northwest Caucasus: Past, Present, and Future. Routledge. 2008.

↑ RICHMOND, Walter. The Northwest Caucasus: Past, Present, Future. [s.l.]: Taylor & Francis US, 29 July 2008. Dostupné online. ISBN 978-0-415-77615-8. S. 79. (anglicky) Je zde použita šablona {{Cite book}} označená jako k „pouze dočasnému použití“.

↑ Amjad M. Jaimoukha. The Circassians: A Handbook. [s.l.]: Palgrave Macmillan, 2001. Dostupné online. ISBN 978-0-312-23994-7. (anglicky) Je zde použita šablona {{Cite book}} označená jako k „pouze dočasnému použití“.

↑ Charlotte Mathilde Louise Hille. State building and conflict resolution in the Caucasus. [s.l.]: BRILL, 2010. Dostupné online. ISBN 978-90-04-17901-1. S. 50. (anglicky) Je zde použita šablona {{Cite book}} označená jako k „pouze dočasnému použití“.

↑ Daniel Chirot; CLARK MCCAULEY. Why Not Kill Them All?: The Logic and Prevention of Mass Political Murder (New in Paper). [s.l.]: Princeton University Press, 1 July 2010. Dostupné online. ISBN 978-1-4008-3485-3. S. 23. (anglicky) Je zde použita šablona {{Cite book}} označená jako k „pouze dočasnému použití“.

↑ Palmer (1996). Str. 140–152.

↑ Podrobněji viz GOMBÁR, Eduard. Sultán Abdülhamit II. – despota či reformátor?. Historický obzor, 1997, 8 (5/6), s. 98–104.; GOMBÁR, Eduard. Sultán Abdülhamit II. – despota či reformátor?. Historický obzor, 1997, 8 (7/8), s. 154–161.

↑ Palmer (1996). Str. 153–172.

↑ Palmer (1996). Str. 173–205.

↑ Palmer (1996). Str. 205–230.

↑ Palmer (1996). Str. 231–254.

↑ Palmer (1996). Str. 255–272.

↑ Palmer (1996). Str. 273–277.

↑ Itzkowitz 1980, s. 38.

↑ Naim Kapucu; HAMIT PALABIYIK. Turkish Public Administration: From Tradition to the Modern Age. [s.l.]: USAK Books, 2008. Dostupné online. ISBN 978-605-4030-01-9. S. 77. (anglicky) Je zde použita šablona {{Cite book}} označená jako k „pouze dočasnému použití“.

↑ BLACK, Antony. The History of Islamic Political Thought: From the Prophet to the Present. [s.l.]: Psychology Press, 2001. Dostupné online. ISBN 978-0-415-93243-1. S. 199. (anglicky) Je zde použita šablona {{Cite book}} označená jako k „pouze dočasnému použití“.

↑ MILNER, Mordaunt. The Godolphin Arabian: The Story of the Matchem Line. [s.l.]: Robert Hale Limited, 1990. ISBN 978-0-85131-476-1. S. 3–6. (anglicky) Je zde použita šablona {{Cite book}} označená jako k „pouze dočasnému použití“.

↑ WALL, John F. Famous Running Horses: Their Forebears and Descendants. [s.l.]: [s.n.] ISBN 978-1-163-19167-5. S. 8. (anglicky) Je zde použita šablona {{Cite book}} označená jako k „pouze dočasnému použití“.

↑ MURPHEY, Rhoads. Ottoman Warfare, 1500–1700. [s.l.]: UCL Press, 1999. S. 10. (anglicky) Je zde použita šablona {{Cite book}} označená jako k „pouze dočasnému použití“.
ÁGOSTON, Gábor. Guns for the Sultan: Military Power and the Weapons Industry in the Ottoman Empire. [s.l.]: Cambridge University Press, 2005. S. 200–02. (anglicky) Je zde použita šablona {{Cite book}} označená jako k „pouze dočasnému použití“.

↑  Petition created for submarine name [online]. Ellesmere Port Standard [cit. 2013-02-11]. Dostupné v archivu pořízeném dne 23 April 2008. (anglicky) Je zde použita šablona {{Cite web}} označená jako k „pouze dočasnému použití“.

↑  Story of Turkish Aviation [online]. Turkey in the First World War [cit. 2011-11-06]. Dostupné v archivu pořízeném dne 12 May 2012. (anglicky) Je zde použita šablona {{Cite web}} označená jako k „pouze dočasnému použití“.

↑  Founding [online]. Turkish Air Force [cit. 2011-11-06]. Dostupné v archivu pořízeném dne 7 October 2011. (anglicky) Je zde použita šablona {{Cite web}} označená jako k „pouze dočasnému použití“.

↑ IMBER, Colin. The Ottoman Empire, 1300–1650: The Structure of Power [online]. 2002. S. 177–200. Dostupné v archivu pořízeném dne 26 July 2014. (anglicky) Je zde použita šablona {{Cite web}} označená jako k „pouze dočasnému použití“.

↑ Raymond Detrez; BARBARA SEGAERT. Europe and the historical legacies in the Balkans. [s.l.]: Peter Lang, 1 January 2008. Dostupné online. ISBN 978-90-5201-374-9. S. 167. (anglicky) Je zde použita šablona {{Cite book}} označená jako k „pouze dočasnému použití“.

↑ Maḥmūd Yazbak. Haifa in the Late Ottoman Period 1864–1914: A Muslim Town in Transition. [s.l.]: BRILL, 1998. Dostupné online. ISBN 978-90-04-11051-9. S. 28. (anglicky) Je zde použita šablona {{Cite book}} označená jako k „pouze dočasnému použití“.

↑ İNALCIK, Halil. Studies in the Economic History of the Middle East: from the Rise of Islam to the Present Day. Redakce Cook M. A.. [s.l.]: Oxford University Press, 1970. ISBN 978-0-19-713561-7. Kapitola The Ottoman Economic Mind and Aspects of the Ottoman Economy, s. 209. (anglicky) Je zde použita šablona {{Cite book}} označená jako k „pouze dočasnému použití“.

↑ İNALCIK, Halil. Studies in the Economic History of the Middle East: from the Rise of Islam to the Present Day. Redakce Cook M. A.. [s.l.]: Oxford University Press, 1970. ISBN 978-0-19-713561-7. Kapitola The Ottoman Economic Mind and Aspects of the Ottoman Economy, s. 217. (anglicky) Je zde použita šablona {{Cite book}} označená jako k „pouze dočasnému použití“.

↑ DARLING, Linda. Revenue-Raising and Legitimacy: Tax Collection and Finance Administration in the Ottoman Empire, 1560–1660.. [s.l.]: E.J. Brill, 1996. ISBN 978-90-04-10289-7. S. 238–39. (anglicky) Je zde použita šablona {{Cite book}} označená jako k „pouze dočasnému použití“.

↑ a b KABADAYI, M. Erdem. Inventory for the Ottoman Empire / Turkish Republic [online]. Istanbul Bilgi University, 28 October 2011. Dostupné v archivu pořízeném dne 28 October 2011. (anglicky) Je zde použita šablona {{Cite web}} označená jako k „pouze dočasnému použití“.

↑ Leila Erder and Suraiya Faroqhi. Population Rise and Fall in Anatolia 1550–1620. Middle Eastern Studies. October 1979, s. 322–45. DOI:10.1080/00263207908700415. (anglicky) Je zde použita šablona {{Cite journal}} označená jako k „pouze dočasnému použití“.

↑ SHAW, S. J. The Ottoman Census System and Population, 1831–1914. [s.l.]: Cambridge University Press, 1978. S. 325. (anglicky) Je zde použita šablona {{Cite book}} označená jako k „pouze dočasnému použití“.

↑ Quataert 2000, s. 110–11.

↑ Quataert 2000, s. 113.

↑ a b Quataert 2000, s. 114.

↑ PAMUK, S. The Ottoman Empire and the World Economy: The Nineteenth Century. International Journal of Middle East Studies. Cambridge University Press, August 1991. (anglicky) Je zde použita šablona {{Cite journal}} označená jako k „pouze dočasnému použití“.

↑ Quataert 2000, s. 115.

↑ Quataert 2000, s. 116.

↑ MCCARTHY, Justin. Death and exile: the ethnic cleansing of Ottoman Muslims, 1821–1922. [s.l.]: Darwin Press, 1995. ISBN 978-0-87850-094-9. S. Šablona:Page needed. (anglicky) Je zde použita šablona {{Cite book}} označená jako k „pouze dočasnému použití“.

↑ a b Bertold Spuler. Persian Historiography And Geography. [s.l.]: Pustaka Nasional Pte Ltd, 2003. Dostupné online. ISBN 978-9971-77-488-2. S. 69. (anglicky) Je zde použita šablona {{Cite book}} označená jako k „pouze dočasnému použití“.

↑  The Ottoman Constitution, promulgated the 7th Zilbridge, 1293 (11/23 December, 1876). The American Journal of International Law. 1908, s. 376. (anglicky) Je zde použita šablona {{Cite journal}} označená jako k „pouze dočasnému použití“.

↑ ÖZGÜNDENLI, O. Encyclopaedia Iranica. Persian Manuscripts in Ottoman and Modern Turkish Libraries. online. vyd. [s.l.]: [s.n.] Dostupné v archivu pořízeném dne 22 January 2012. (anglicky) Je zde použita šablona {{Cite encyclopedia}} označená jako k „pouze dočasnému použití“.

↑  Studies on Persianate Societies. [s.l.]: [s.n.], 2004. Kapitola Persian in service of the state: the role of Persophone historical writing in the development of an Ottoman imperial aesthetic, s. 145–63. (anglicky) Je zde použita šablona {{Citation}} označená jako k „pouze dočasnému použití“.

↑  Encyclopaedia Iranica. Historiography. xi. Persian Historiography in the Ottoman Empire. [s.l.]: [s.n.], 2004. S. 403–11. (anglicky) Je zde použita šablona {{Cite encyclopedia}} označená jako k „pouze dočasnému použití“.

↑ WALTER, F. Music of the Ottoman court. [s.l.]: [s.n.] Kapitola The Departure of Turkey from the 'Persianate' Musical Sphere. (anglicky) Je zde použita šablona {{Cite book}} označená jako k „pouze dočasnému použití“.


Literatura[editovat | editovat zdroj]
ŘOUTIL M., KOŠŤÁLOVÁ P., NOVÁK P., Katastrofa křesťanů. Likvidace Arménů, Asyřanů a Řeků v Osmanské říši v letech 1914–1923, nakl. Pavel Mervart, edice Pro Oriente, Červený Kostelec 2017. 
MARTYNÁKOVÁ, Darina. Vývoj držby půdy v Osmanské říši. Historický obzor, 2002, 13 (11/12), s. 272–280. ISSN 1210-6097.
RUDOVÁ, Žofie. Turecké cechy. Historický obzor, 2000, 11 (11/12), s. 242–247. ISSN 1210-6097.
Související články[editovat | editovat zdroj]
Arménská genocida
Insignie prezidenta Turecka
Osmané
Seznam konkubín osmanských sultánů
Seznam zaniklých států v Evropě
Turecko
Externí odkazy[editovat | editovat zdroj]
 Obrázky, zvuky či videa k tématu Osmanská říše ve Wikimedia Commons 
Seznam článků týkajících se Osmanské říše na webových stránkách Middle east
Portály: Osmanská říše   | Novověk

Autoritní data: AUT: ge138162 | GND: 4075720-1 | LCCN: sh85138802 | VIAF: 305102586 | WorldcatID: lccn-sh85138802




Citováno z „https://cs.wikipedia.org/w/index.php?title=Osmanská_říše&oldid=17107181“
Kategorie: Osmanská říšeZaniklé státy na Balkánském poloostrověZaniklé státy AsieSkryté kategorie: Údržba:Články s dočasně použitou šablonouMonitoring:Stránky používající kouzelné odkazy ISBNÚdržba:Články obsahující nedoložená tvrzeníČástečné pahýlyMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


AcèhAfrikaansAlemannischአማርኛAragonésÆngliscالعربيةمصرىAsturianuАварAzərbaycancaتۆرکجهБашҡортсаŽemaitėškaБеларускаяБеларуская (тарашкевіца)‎БългарскиবাংলাBrezhonegBosanskiБуряадCatalàMìng-dĕ̤ng-ngṳ̄НохчийнکوردیQırımtatarcaCymraegDanskDeutschZazakiΕλληνικάEnglishEsperantoEspañolEestiEuskaraفارسیSuomiVõroFøroysktFrançaisNordfriiskFryskGaeilgeGagauzGàidhligGalego客家語/Hak-kâ-ngîעבריתहिन्दीFiji HindiHrvatskiMagyarՀայերենInterlinguaBahasa IndonesiaIlokanoIdoÍslenskaItaliano日本語PatoisBasa JawaქართულიҚазақшаភាសាខ្មែរಕನ್ನಡ한국어KurdîКыргызчаLatinaLadinoLëtzebuergeschЛезгиLingua Franca NovaLimburgsLumbaartລາວلۊری شومالیLietuviųLatviešuMalagasyМакедонскиമലയാളംМонголमराठीBahasa MelayuMaltiMirandésမြန်မာဘာသာمازِرونیPlattdüütschनेपालीनेपाल भाषाNederlandsNorsk nynorskNorskOccitanИронਪੰਜਾਬੀPapiamentuPälzischPolskiپنجابیپښتوPortuguêsRomaniRomânăTarandíneРусскийРусиньскыйСаха тылаSarduSicilianuScotsسنڌيSrpskohrvatski / српскохрватскиSimple EnglishSlovenčinaSlovenščinaSoomaaligaShqipСрпски / srpskiSeelterskBasa SundaSvenskaKiswahiliதமிழ்తెలుగుТоҷикӣไทยTürkmençeTagalogTürkçeТатарча/tatarçaئۇيغۇرچە / UyghurcheУкраїнськаاردوOʻzbekcha/ўзбекчаVènetoTiếng ViệtWinaray吴语მარგალურიייִדישYorùbáVahcuengh中文文言Bân-lâm-gú粵語 
Upravit odkazy 





 Stránka byla naposledy editována 2. 4. 2019 v 14:29.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






