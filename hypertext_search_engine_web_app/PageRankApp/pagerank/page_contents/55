https://cs.wikipedia.org/wiki/Mot%C3%A1k_pochop











Moták pochop

Z Wikipedie, otevřené encyklopedie


Skočit na navigaci
Skočit na vyhledávání

Moták pochop  Moták pochop Stupeň ohrožení podle IUCN 
málo dotčený[1] Vědecká klasifikace Říše

živočichové (Animalia) Kmen

strunatci (Chordata) Podkmen

obratlovci (Vertebrata) Třída

ptáci (Aves) Podtřída

letci (Neognathae) Řád

dravci (Accipitriformes) Čeleď

jestřábovití (Accipitridae) Rod

moták (Circus) Binomické jméno 
Circus aeruginosus(Linné, 1758) 

Rozšíření motáka pochopa (světle zeleně – hnízdiště, tmavě zeleně – celoroční výskyt, modře – zimoviště, fialově – zatoulanci (závislost na sezóně nejasná)).
 Některá data mohou pocházet z datové položky.

Moták pochop (Circus aeruginosus), též pochop rákosní[2] je štíhlý pták z řádu dravců.

Obsah

1 Popis
2 Rozmnožování
3 Potrava
4 Rozšíření
5 Reference
6 Externí odkazy


Popis[editovat | editovat zdroj]
U motáka pochopa, právě tak, jako u ostatních motáků, je výrazně vyvinutý pohlavní dimorfismus daný velikostí a zbarvením.

 Dospělý samec v letu, Dánsko.
Dospělý samec má vrchní část těla kaštanově hnědou, hlavu a hruď nažloutlou, břišní část rudohnědou. Ocas je stříbřitě šedý a také na křídlech jsou šedé plochy. Špičky křídel jsou černé.[2]
Větší a těžší samice je shodně s mladými ptáky jednobarevně hnědá, celkově tmavší než samec, jen vrch hlavy má světlý, smetanový[2] (připomínající žlutou čepičku) a bílý kostřec. Mladí ptáci jsou ještě tmavší než samice, bez čepičky.

Poznáme ho podle typického letu nízko nad terénem. Můžeme ho snadno zaměnit s motákem lužním, který je však štíhlejší, s podélnými pruhy zespodu křídel. Při toku předvádí samec v letu akrobatické kousky, vystoupá vysoko do oblak a pak se snáší dolů za družkou. Hlas v toku je vysoké „kví-eh“ a pískavé „fíh“. Od stejně velké káně lesní se liší útlejším vzezřením, delším ocasem a při klouzavém letu staví obě křídla do polohy širokého V.

Rozmnožování[editovat | editovat zdroj]
Pochopové preferují otevřenou krajinu, pro hnízdění si vybírají rákosové porosty nebo polní kultury (ozim, řepka, vojtěška). Hnízdí vždy v blízkosti vody. Staví si hnízdo ze stébel a větví přímo na zemi nebo v hustém rákosu těsně nad vodou. Začátkem května snáší samice v dvoudenním intervalu 3–6 bělavých vajec, která zahřívá po dobu asi jednoho měsíce. Samec samici na hnízdě nestřídá, ale přináší jí potravu po celou dobu sezení na vejcích i po vylíhnutí mláďat – samice přinesenou kořist porcuje a mláďata krmí. Na hnízdě mláďata stráví asi šest týdnů, v nebezpečí se rozlézají po okolí. Do hnízda se na noc někdy vrací i po dosažení vzletnosti.

Potrava[editovat | editovat zdroj]
Potravu tvoří především drobní hlodavci, ale i jiní savci, ryby a ptáci.
Hlavním lovištěm jsou břehy rybníků, slepých a hustě zarostlých říčních ramen, rákosiny, louky a zamokřená místa v blízkosti vod. Nad takovou krajinou létá pochop nízkým, značně neurovnaným (jakoby potácivým) letem, který mu umožňuje vyhledávat potravu na zemi i ve vodě. Nikdy neloví ve vzduchu [2].

Rozšíření[editovat | editovat zdroj]
Moták pochop je tažný druh, který na zimoviště v jižní Evropě a Africe odlétá v srpnu až říjnu a ze zimovišť přilétá během března a dubna.
V ČR hnízdí odhadem max. 1700 párů, přičemž četnost výskytu motáka pochopa má mírně vzrůstající tendenci.

Reference[editovat | editovat zdroj]

↑ Červený seznam IUCN 2018.1. 5. července 2018. Dostupné online. [cit. 2018-08-09]

↑ a b c d Lochmann, J; Hanzal, V: Myslivost v obrazech. Zoologie. Českomoravská myslivecká jednota, Praha 1996.


Externí odkazy[editovat | editovat zdroj]
 Obrázky, zvuky či videa k tématu moták pochop ve Wikimedia Commons 
 Galerie moták pochop ve Wikimedia Commons
hlasová ukázka v projektu Českého rozhlasu „Hlas na tento den“
  Dravci v Česku    Jestřábovití  
včelojed lesní • káně lesní • káně bělochvostá1 • káně rousná • luněc šedý1 • luňák hnědý • luňák červený • sup mrchožravý1 • sup hnědý2 • sup bělohlavý1 • orlosup bradatý1 • moták pochop • moták pilich • moták lužní • moták stepní1 • orlík krátkoprstý • jestřáb lesní • krahujec obecný • krahujec krátkoprstý1 • orel mořský • orel křiklavý • orel volavý • orel stepní1 • orel jestřábí1 • orel nejmenší1 • orel skalní • orel královský     Orlovcovití  
orlovec říční    Sokolovití  
poštolka obecná • poštolka jižní1 • poštolka rudonohá • dřemlík tundrový • ostříž lesní • sokol stěhovavý • raroh velký • raroh lovecký1 • raroh jižní1   1 Druh je na českém území velmi vzácný, zalétává sem jen v podobě několika jednotlivců, maximálně malých skupin, v Česku nehnízdí.2 Druh se na českém území v minulosti vzácně vyskytoval, několik let však v Česku nebyla jeho přítomnost zaznamenána.

Portály: Ptáci

Autoritní data: GND: 4638906-4




Citováno z „https://cs.wikipedia.org/w/index.php?title=Moták_pochop&oldid=16897927“
Kategorie: Málo dotčené taxonyJestřábovitíSkryté kategorie: Monitoring:Reference z WikidatMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia CommonsWikidruhy 



V jiných jazycích


Afrikaansالعربيةঅসমীয়াAsturianuAzərbaycancaБашҡортсаБеларускаяБългарскиবাংলাBrezhonegCatalàCebuanoCymraegDanskDeutschΕλληνικάEnglishEsperantoEspañolEestiEuskaraفارسیSuomiFøroysktFrançaisNordfriiskFryskGalegoગુજરાતીעבריתMagyarՀայերենInterlinguaItaliano日本語АдыгэбзэLietuviųLatviešuМакедонскиമലയാളംКырык марыBahasa Melayuမြန်မာဘာသာनेपालीNederlandsNorsk nynorskNorskDiné bizaadPolskiPiemontèisپنجابیPortuguêsРусскийРусиньскыйСаха тылаScotsSlovenčinaSlovenščinaСрпски / srpskiSvenskaதமிழ்TürkçeУдмуртУкраїнськаTiếng ViệtWinaray中文 
Upravit odkazy 





 Stránka byla naposledy editována 28. 1. 2019 v 23:21.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






