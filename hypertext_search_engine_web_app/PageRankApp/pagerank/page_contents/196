https://cs.wikipedia.org/wiki/S%C3%BAd%C3%A1n










Souřadnice: 15° s. š., 32° v. d.

Súdán

Z Wikipedie, otevřené encyklopedie


Skočit na navigaci
Skočit na vyhledávání
Tento článek je o republice Súdán. Další významy jsou uvedeny na stránce Súdán (rozcestník).


Súdánská republika جمهورية السودان(Džumhúríjat as-Súdán)





 vlajka

znak



Hymna: Nahnu džund Alláh džund al-watan


Geografie




Poloha Súdánu



Hlavní město:

Chartúm (الخرطوم)


Rozloha:

1 886 068 km² (15. na světě)


Nejvyšší bod:

Deriba (pohoří Džabal Marra) (3042 m n. m.)


Časové pásmo:

+2


Poloha:
15° s. š., 32° v. d.


Obyvatelstvo


Počet obyvatel:

37 345 935 (37. na světě, 2017)


Hustota zalidnění:

16,4 ob. / km²


HDI:

▲ 0,526 (střední) (146. na světě, 2007)


Jazyk:

arabština (úřední), domorodé jazyky, angličtina


Náboženství:

islám (70 %), domorodá náboženství (25 %), křesťanství (5 %)


Státní útvar


Státní zřízení:

federativní prezidentská republika


Vznik:

1. ledna 1956 (nezávislost na Velké Británii a Egyptě)


Prezident:

neobsazen


Předseda vlády:

Abdel Fattah Abdelrahman Burhan, předseda Vojenské rady


Měna:

súdánská libra (SDG)


HDP/obyv. (PPP):

4 388[1] USD (136. na světě, 2015)


Mezinárodní identifikace


ISO 3166-1:

729 SDN SD


MPZ:

SUD


Telefonní předvolba:

+249


Národní TLD:

.sd


 multimediální obsah na Commons

Súdán, oficiálně Republika Súdán (Džumhúrijat as-Súdan), je stát na severovýchodě Afriky, nacházející se na jih od Sahary částečně v oblasti Sahelu. Hraničí s Egyptem na severu; s Libyí, Čadem a Středoafrickou republikou na západě; Jižním Súdánem na jihu a s Etiopií, Eritreou a Rudým mořem na východě.
V Súdánu žije 40 milionů lidí (k roku 2018) a zaujímá celkovou rozlohu 2 505 810 kilometrů čtverečních. Do 9. července 2011, kdy se osamostatnil Jižní Súdán, byl největším státem kontinentu, nyní je třetí za Alžírskem a Demokratickou republikou Kongo.[2]
Převládající náboženství je islám. Úředními jazyky jsou arabština a angličtina. Hlavním městem je Chartúm, který se nachází na soutoku Modrého a Bílého Nilu.
V Evropě se o území na jih od Egypta hovořilo jako o Núbii. Za první státní útvar můžeme považovat již království Kerma, jež vzniklo kolem roku 2500 př. n. l. a existovalo takřka tisíc let. Dalším významným státem bylo království Kuš (785 př. n. l. – 350). Následovala království Nobatie, Makúrie a Alodie, přičemž všechna byla křesťanská. Od 16. století však začalo docházet k masivní arabizaci a islamizaci. Roku 1898 získali vliv v oblasti Britové. V roce 1953 poskytli Súdánu samosprávu, nezávislost byla vyhlášena 1. ledna 1956. Pod vládou Džafara Nimeiryho zavedl Súdán v roce 1983 islámské právo Šaría. To vyhrotilo rozpory mezi islámským severem a křesťansko-animistickým jihem a vedlo k občanské válce, jež vyvrcholila odtržením Jižního Súdánu v roce 2011. Porušování lidských práv, pronásledování neislámských náboženství a obvinění, že Súdán je bezpečným útočištěm pro islámské teroristy, izoloval zemi od většiny mezinárodního společenství. Sankce OSN proti Súdánu platí od roku 1995.

Obsah

1 Historie
2 Geografie

2.1 Vodstvo
2.2 Podnebí
2.3 Významná města


3 Politika

3.1 Zahraniční vztahy
3.2 Lidská práva


4 Ekonomika

4.1 Těžba
4.2 Zemědělství


5 Obyvatelstvo
6 Kultura
7 Odkazy

7.1 Reference
7.2 Literatura
7.3 Související články
7.4 Externí odkazy




Historie[editovat | editovat zdroj]
 Podrobnější informace naleznete v článku Dějiny Súdánu.
 Vyhlášení nezávislosti 1. ledna 1956
Ve starověku bývala severní část Súdánu součástí Egypta. Ve 3. století se v zemi objevilo křesťanství, většího rozšíření však došel v 7. století islám.
V 80. letech 19. století náboženský vůdce al-Mahdí sjednotil kmeny na západě a ve středním Súdánu a vytvořil jednotný stát. Ten byl zničen až v roce 1898 spojenými silami Anglie a Egypta (viz Mahdího povstání), nahrazen byl Anglo-Egyptským Súdánem. Silnější slovo v zemi měli Britové.
Prakticky hned po získání nezávislosti v roce 1956 začaly spory mezi vládnoucím arabským severem a černým jihem, které vedly k 17 let trvající občanské válce. Ta skončila v roce 1972 dohodou z Addis Abeby, která jižním oblastem poskytovala větší míru autonomie. Pro nedodržování smlouvy a násilné vyvlastňování půdy na jihu země se ovšem boje rozhořely znovu v roce 1983. Klíčovou roli v této druhé fázi sehrála Súdánská lidově osvobozenecká armáda. V roce 1989 se moci chopil generál Umar al-Bašír a vládne dodnes.
V roce 1991 se do země přesunul Usáma bin Ládin se svou organizací al-Kajdá a začal podporovat penězi i mocí vládnoucí garnituru. Ze země byl vypovězen v roce 1996 a vrátil se do své domovské základny v Afghánistánu.[3]
V roce 1993 se Sudán přeměnil na islámský totalitní stát, ve kterém al-Bašír zrušil Revoluční velitelskou radu a vytvořil Národní islámskou frontu (NIF) s vládou složenou výhradně ze členy NIF.
V roce 1998 letadla americké armády zaútočila na farmaceutickou továrnu v Chartúmu, kde se údajně vláda pokoušela vyrábět chemické zbraně.
Občanská válka s jihem skončila po v lednu 2005 podepsáním mírové smlouvy. 22 let trvající občanská válka má mimo jiné na kontě 1,9 miliónu mrtvých civilistů, 4 miliony uprchlíku a několik hladomorů.
V roce 2003 začalo povstání na západě v oblasti Dárfúr, které trvá dodnes (viz konflikt v Dárfúru).
V lednu 2011 se v Jižním Súdánu konalo referendum o nezávislosti tohoto území. V důsledku referenda se Jižní Súdán stal 9. července 2011 samostatným státem.[4]
V dubnu 2019 prezident Umar al-Bašír rezignoval na svoji funkci. Opozice však nesouhlasí s prozatimní vojenskou vládou, která má být ustanovena na dva roky do svobodných voleb.
[5]

Geografie[editovat | editovat zdroj]
 Podrobnější informace naleznete v článku Geografie Súdánu.
 Poušť na východě Sudánu
Značnou část súdánského povrchu zaujímá rozsáhlá rovina, která je dnem velké pánve Nilu. Na západě, východě a jihu je obklopena náhorními plošinami o průměrné nadmořské výšce 500 až 1 000 m n. m. Na severovýchodě státu se rozkládá písčitokamenitá Núbijská poušť, která leží v nadmořské výšce 1 000 až 1 500 m n. m. Podél pobřeží Rudého moře se táhne pás Rudomořských hor, na území Súdánu se nachází i jejich nejvyšší hora – Džabal Oda (2.260m). Na jihovýchodě a východě zasahují na území Súdánu výběžky Etiopské vysočiny. Na severozápadě se rozkládá písčitá Libyjská poušť. Směrem k jihu přechází Libyjská poušť do vysočiny Dárfúru. V této oblasti se nachází vulkanické pohoří Džabal Marra s nejvyšším vrcholem země, který představuje kaldera Deriba (3.042m).

Vodstvo[editovat | editovat zdroj]
Všechny stálé řeky náleží povodí Nilu, který protéká Súdánem svým horním a středním tokem. Nil vzniká soutokem Bílého a Modrého Nilu u Chartúmu. Níže na svém toku přijímá řeku Atbaru. Bílý Nil se rozlévá v období dešťů a vytváří rozsáhlé mělké jezero.

Podnebí[editovat | editovat zdroj]
Sever země má tropické pouštní podnebí, kdy červencová teplota se pohybuje okolo 35 °C (s maximy až kolem 50) a lednová okolo 24 °C. V jižní polovině země se projevuje rovníkové monzunové podnebí, má vlhké letní a suché zimní období. Množství srážek se zvyšuje od severu, kde je do 25 mm srážek, k jihu, kde je mezi 500 a 1 500 mm. Trh v Umm Durmánu
Významná města[editovat | editovat zdroj]
Chartúm – hlavní město
Myala
Šarg
Búr Súdán (přístav)
Kassala
Umm Durmán
Abú Hamíd
Dongola
Vau Zair
Fášer
Njala
Atbara
Suakin
Politika[editovat | editovat zdroj]
 Politické regiony Súdánu.      Dárfúr      Jižní Kordofán a Modrý Nil      Severní Súdán      Východní fronta, oblasti operací k červenci 2006      Oblast Abyei, vytyčená Stálým rozhodčím soudem
V zemi vládne autoritářský režim generála Umara al-Bašíra. V roce 2005 byla v Nairobi podepsaná mírová smlouva s jihem, která obsahuje tyto hlavní body:

autonomie pro Jižní Súdán
stažení vojáků SPLA ze severu a vládních vojáků z jihu
příjmy z vývozu ropy se rozdělí půl na půl mezi sever a jih
jih získá 30% podíl moci na centrální úrovní, 45% na jihu
o pokračovaní či nepokračování jurisdikce islámského práva na jihu rozhodne zvolený parlament
Smlouva z Nairobi slibovala možnost vyhlášení referenda o plné nezávislosti Jižního Súdánu. K němu došlo v roce 2011. Pro nezávislost v referendu hlasovalo 98,83 % jižních Súdánců. Jižní Súdán se 9. 7. 2011 stal 54. africkým státem. Nevyřešené zůstávají otázky sdílení ropných výnosů a status na ropu bohaté oblasti Abyei. Súdán každopádně přišel rozdělením země o čtvrtinu obyvatelstva, třetinu území a  70–80 % zásob ropy. To Bašírovou mocí přesto neotřáslo a v dubnu 2015 byl opětovně zvolen prezidentem.
Na západě země stále pokračuje konflikt v Dárfúru, který si vyžádal přes 300 000 obětí.[6] Světové pohoršení vzbuzují kruté činy arabských milicí (džandžavíd) vůči civilistům. Toto řádění není pod kontrolou centrální vlády, ta však také neusiluje o uklidnění situace. Mezinárodní trestní tribunál v Haagu vydal kvůli podezření ze spáchání zločinu genocidy v Dárfúru zatykač na prezidenta Bašíra. 12. července 2010 byl vydán zatykač druhý, stále aktuální. Zatykač byl vydán i na súdánského ministra obrany.[7]

Zahraniční vztahy[editovat | editovat zdroj]
Súdán má s většinou sousedů problematické vztahy. V 90. letech 20. století vytvořily Uganda, Keňa a Etiopie protisúdánskou koalici, která měla zamezit šíření vlivu Národní islámské fronty a radikálního islámu vůbec. Súdánská vláda naopak podporovala protivládní povstalecké skupiny v těchto zemích, jako byla např. Boží armáda odporu v Ugandě.[8] Súdán má také územní spor s Egyptem o Halaibský trojúhelník.
Spojené státy americké nakonec protisúdánskou koalici podpořily a napsaly Súdán na svůj seznam sponzorů terorismu. V reakci na to si Súdán vytvořil silné vazby na husajnovský Irák a Írán. Súdán má také rozsáhlé politicko-hospodářské vztahy s Čínou, která těží deset procent súdánské ropy. Podle bývalého sudánského ministra je Čína rovněž největším dodavatelem zbraní do Súdánu.[9]
V prosinci 2005 se Sudán stal jedním z mála států, které uznaly marockou nadvládu nad Západní Saharou.[10] V roce 2015 se Súdán podílel na intervenci vedené Saudskou Arábií v Jemenu proti silám loajálním k bývalému prezidentovi Ali Abdalláhovi Sálihovi.[11]

Lidská práva[editovat | editovat zdroj]
Od roku 1983 zahubila občanská válka a hladomor v Súdánu téměř 2 milionů lidí.[12] Odhaduje se, že během druhé súdánské občanské války bylo až 200 000 lidí zotročeno.[13]
Súdán má podle organizace Reportéři bez hranic 172. nejméně svobodná média na světě (ze 180 zemí).
Muslimové (a to i ti, kteří museli islám přijmout pod hrozbou násilí), kteří konvertují ke křesťanství, mohou čelit trestu smrti za zločin apostáze. V roce 2014 byla Meriam Ibrahim odsouzena pro svou křesťanskou víru na smrt.[14] Po nátlaku mezinárodního společenství a organizací zabývajících se lidskými právy, byla Meriam propuštěna, bylo jí dovoleno opustit zemi a v USA, kde byla přijata, začala nový život s manželem a dcerou, která se jí narodila právě ve vězení.
Podle zprávy UNICEF z roku 2013 bylo 88 % žen v Súdánu podrobeno zmrzačení ženských pohlavních orgánů zvanému ženská obřízka.[15] Súdánský zákon o manželství byl mezinárodními organizacemi kritizován za to, že umožňuje sňatky s dětmi (od 10 let).[16] Homosexualita je v Súdánu nezákonná a trestaná smrtí.[17]

Ekonomika[editovat | editovat zdroj]
 Podrobnější informace naleznete v článku Ekonomika Súdánu.
 Ropné a plynové koncese v Sudánu – 2004
Súdán je méně rozvinutý zemědělský stát, patří k nejchudším státům světa. Súdán má ohromné zdroje nerostného bohatství, nejdůležitější je ropa. Ta se těží převážně na jihu země a ropovodem transportuje do přístavu Búr Súdán. Díky penězům z ropy lze očekávat postupné zvyšovaní nyní velice nízké životní úrovně obyvatel.

Těžba[editovat | editovat zdroj]
Z nerostných surovin se těží chróm, zlato a sůl. Na výrobě elektrické energie se více jako dvou třetin podílejí vodní elektrárny.

Zemědělství[editovat | editovat zdroj]
Zemědělství zaměstnává 80 % obyvatel, tvoří však jen 40 % HDP. Ze zemědělských plodin se pěstují cukrová třtina, čirok, bavlna, pšenice, proso, podzemnice olejná, sezam, rýže, jamy, ovoce, datle a zelenina. Pro živočišnou výrobu jsou důležité skot, ovce, kozy, velbloudi, osli, drůbež a rybolov. Významná je těžba dřeva a produkce arabské gumy, ve které je největším světovým producentem. Kromě silniční a železniční dopravy se využívá splavných řek, především Nilu.

Obyvatelstvo[editovat | editovat zdroj]

Náboženství v Sudánu[18]

víra


procent


Islám
 
97 %


Africká tradiční náboženství
 
1,5 %


Křesťanství
 
1,5 %





Arabové tvoří 70 % obyvatel, zbytek pak hlavně černoši (Furové, Bejaové, kmeny Nuba, Fallata ad.). Většina obyvatel (97 %) vyznává sunnitský islám, zbytek tvoří malé komunity křesťanů a animistů. Islám je základem zákonodárství a státním náboženstvím. Křesťané jsou pronásledováni. Také černoši jsou vystaveni ze strany Arabů mnoha protivenstvím: během občanské války bylo mnoho černošských obyvatel jihu uneseno do otroctví.[19]
Pouštní oblasti Súdánu jsou velmi řídce osídleny, proto průměrná hodnota osídlení dosahuje 15 osob na km².
Počet obyvatel byl v roce 2018 odhadnut na 41,3 milionu. Populační přírůstek je velmi vysoký: 2,41 % ročně. Počet obyvatel je však proměnlivý v důsledku občanské války, hladomorů a emigrace do Čadu a Ugandy na straně jedné a přílivu muslimských migrantů z Etiopie a Eritreje na straně druhé. Navíc, mnoho venkovanů žije stále kočovným způsobem života, okolo 2 milionů. V pohybu je také každým rokem asi 500 000 sezónních dělníků. V zemědělství pracuje 80 % obyvatel, v průmyslu 7 %, ve službách 13 %.[7]

Kultura[editovat | editovat zdroj]
 Núbijské pyramidy v Meroe.
Nejvýznamnějším súdánským spisovatelem je Tayeb Salih. Z autorek je to Leila Aboulela, píšící anglicky. Herec Alexander Siddig se proslavil zejména v americkém televizním seriálu Star Trek.
Súdán se od roku 1960 zúčastňuje olympijských her. K roku 2018 získal jedinou medaili, a to díky běžci Ismailu Ahmedu Ismailovi, který na olympijských hrách v Pekingu roku 2008 získal stříbro v běžeckém závodě na 800 metrů. Na stejné trati bral stříbro Abubaker Kaki na mistrovství světa (2011), navíc se stal dvakrát mistrem světa v hale (2008, 2010). Úspěšným běžcem je i Rabah Yousif, který však nyní reprezentuje Británii. Súdánská fotbalová reprezentace vyhrála v roce 1970 mistrovství Afriky (Africký pohár národů). Basketbalista Manute Bol se prosadil v americké lize NBA a se svými 231 centimetry je dosud nejvyšším hráčem, který v ní nastupoval.
Některá súdánská archeologická naleziště byla zapsána na seznam světového kulturního dědictví UNESCO: Především jsou to vykopávky na ostrově Meroe. Meroe bylo hlavní město starověkého núbijského království Kuš. Archeologické práce, které zde začaly roku 1902, odhalily budovy a ulice, chrám zasvěcený bohu Amonovi, paláce a přístavní hráz. Ve třech nekropolích 4 km východně od města je asi 200 pyramid. Druhou lokalitou na seznamu jsou vykopávky v Gebel Barkal a v Napatanu. Pět lokalit leží v délce přes 60 km v údolí Nilu. Jsou svědkem napatanské kultury (900-270 př. n. l.) a meroitické kultury (270 př. n. l. - 350). I zde byly nalezeny hrobky s pyramidami, chrámy a paláce.[20]

Odkazy[editovat | editovat zdroj]
Reference[editovat | editovat zdroj]

↑ Světová banka. GDP per capita, PPP (current international $) [online]. [cit. 2017-01-14]. Dostupné online. 

↑ Seznam států světa podle rozlohy.

↑  Role vůdcovství v mezinárodních vztazích: 4. Usáma bin Ládin. Valka.cz [online]. Dostupné online. 

↑ "Jižní Súdán: Nejmladší africký stát". 100+1 zahraniční zajímavost. 11. května 2013.

↑ "Sudan's al-Bashir Ousted After Four Months of Protests". haaretz.com

↑ "V súdánském Dárfúru prý masově znásilnili 200 žen". Novinky. 5. listopadu 2014

↑ a b  Súdán: Základní charakteristika teritoria. www.businessinfo.cz [online]. [cit. 2018-12-12]. Dostupné online. 

↑ NORMAN, Joshua. The world's enduring dictators. CBS News [online]. [cit. 2018-12-12]. Dostupné online. (anglicky) 

↑ GOODMAN, Peter S. China Invests Heavily In Sudan's Oil Industry. Washington Post [online]. Dostupné online. 

↑  Sahara issue : Sudan supports Moroccan sovereignty over Southern Provinces :: moroccoTimes.com. web.archive.org [online]. 2006-02-26 [cit. 2018-12-12]. Dostupné online. 

↑ BOTELHO, Greg; AHMED, Saeed. Saudi-led coalition strikes rebels in Yemen, inflaming tensions in region. CNN [online]. 27. 3. 2015. Dostupné online. 

↑  U.S. Committee for Refugees: Crisis in Sudan. web.archive.org [online]. 2004-12-10 [cit. 2018-12-12]. Dostupné online. 

↑  CSI highlights “slavery and manifestations of racism”. IRIN [online]. 2001-09-07 [cit. 2018-12-12]. Dostupné online. (anglicky) 

↑ http://beheardproject.com/meriam

↑  Female Genital Mutilation/Cutting: A statistical overview and exploration of the dynamics of change. UNICEF DATA [online]. 2013-07-22 [cit. 2018-12-12]. Dostupné online. (anglicky) 

↑  Sudan worst in Africa with legal marriage at age 10. news.trust.org [online]. Thomson Reuters [cit. 2018-12-12]. Dostupné online. 

↑  The 74 countries where it's illegal to be gay. The Independent [online]. 2016-05-17 [cit. 2018-12-12]. Dostupné online. (anglicky) 

↑  The World Factbook [online]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ "Otroctví ve stínu občanské války". Dějiny a současnost.

↑  Súdán - dědictví UNESCO: Můj průvodce. mujpruvodce.cz [online]. [cit. 2018-12-10]. Dostupné online. 


Literatura[editovat | editovat zdroj]
ABUSHARAF, Rogaia Mustafa. Transforming displaced women in Sudan : politics and the body in a squatter settlement. Chicago ; London: University of Chicago Press, 2009. ISBN 9780226001999. 
BURR, J. Millard; COLLINS, Robert O. Revolutionary Sudan : Hasan al-Turabi and the Islamist state, 1989-2000. Leiden ; Boston: Brill, 2003. ISBN 90-04-13196-5. 
CHIARI, Bernhard; KOLLMER, Dieter H. Sudan. Paderborn: Schöningh, 2008. ISBN 978-3-506-76396-9. 
COLLINS, Robert O. A history of modern Sudan. Cambridge: Cambridge University Press, 2008. ISBN 978-0-521-67495-9. 
HULME, Mike. The Changing Rainfall Resources of Sudan. Transactions of the Institute of British Geographers, New Series. 1990, roč. 15, čís. 1, s. 21-34. Dostupné online. 
IDRIS, Amir. Conflict and politics of identity in Sudan. Houndmills, Basingstoke, Hampshire; New York: Palgrave Macmillan, 2005. ISBN 1-4039-8107-8. 
JAMES, Wendy. War and survival in Sudan's frontierlands : voices from the Blue Nile. Oxford: Oxford University Press, 2007. ISBN 978-0-19-929867-9. 
PETALUMA, Calif. Sudan: Society and Culture. [s.l.]: World Trade Press, c1993-2010 [2010]. ISBN 978-1-60780-433-8. 
ROWE, Martin Timothy. The experience of protest : masculinity and agency among Sudanese refugees in Cairo. Cairo: American University in Cairo Press, 2009. ISBN 9781936481095. 
SHARKEY, Heather J. Christians among Muslims: The Church Missionary Society in the Northern Sudan. The Journal of African History. 2002, roč. 43, čís. 1, s. 51-75. Dostupné online. 
SOBIESZCZYK, Teresa; WILLIAMS, Lindy. Attitudes Surrounding the Continuation of Female Circumcision in the Sudan: Passing the Tradition to the Next Generation. Journal of Marriage and Family. Nov. 1997, roč. 59, čís. 4, s. 966-981. Dostupné online. 
Související články[editovat | editovat zdroj]
Konflikt v Dárfúru
Jižní Súdán
Al-Shifa
Externí odkazy[editovat | editovat zdroj]
 Obrázky, zvuky či videa k tématu Súdán ve Wikimedia Commons 
Seznam děl v Souborném katalogu ČR, jejichž  tématem je Súdán
 Slovníkové heslo Súdán ve Wikislovníku
 Kategorie Súdán ve Wikizprávách
 Sudan - Amnesty International Report 2011 [online]. Amnesty International [cit. 2011-08-16]. Dostupné online. (anglicky) 
 Sudan (2011) [online]. Freedom House [cit. 2011-08-16]. Dostupné online. (anglicky) 
Bertelsmann Stiftung. BTI 2010 — Sudan Country Report [online].  Gütersloh: Bertelsmann Stiftung, 2009 [cit. 2011-08-16]. Dostupné online. (anglicky) 
Bureau of Affrican Affairs. Background Note: Sudan [online]. U.S. Department of State, 2011-04-08 [cit. 2011-08-16]. Dostupné online. (anglicky) 
CIA. The World Factbook - Sudan [online]. Rev. 2013-04-16 [cit. 2013-04-24]. Dostupné online. (anglicky) 
Library of Congress. Country Profile: Sudan [online]. 2004-12-17 [cit. 2011-08-16]. Dostupné online. (anglicky) 
Zastupitelský úřad ČR v Káhiře. Souhrnná teritoriální informace: Súdán [online]. Businessinfo.cz, 2010-09-28 [cit. 2011-08-16]. Dostupné v archivu pořízeném dne 2012-01-11. (česky) 
AL-SHAHI, Ahmed S, a kol. Sudan [online]. Encyclopaedia Britannica [cit. 2011-08-16]. Dostupné online. (anglicky) 



 Geografická lokalizace


  Státy a území v Africe    Nezávislé státy  
Alžírsko • Angola • Benin • Botswana • Burkina Faso • Burundi • Čad • Demokratická republika Kongo • Džibutsko • Egypt • Eritrea • Etiopie • Gabon • Gambie • Ghana • Guinea • Guinea-Bissau • Jihoafrická republika • Jižní Súdán • Kamerun • Kapverdy • Keňa • Komory • Konžská republika • Lesotho • Libérie • Libye • Madagaskar • Malawi • Mali • Maroko • Mauricius • Mauritánie • Mosambik • Namibie • Niger • Nigérie • Pobřeží slonoviny • Rovníková Guinea • Rwanda • Senegal • Seychely • Sierra Leone • Somálsko • Středoafrická republika • Súdán • Svatý Tomáš a Princův ostrov • Svazijsko • Tanzanie • Togo • Tunisko • Uganda • Zambie • Zimbabwe     Teritoria, kolonie azávislá území  
Francie: (Mayotte • Réunion • Roztroušené ostrovy)Itálie: (Pantelleria • Pelagické ostrovy)Jemen: (Sokotra)Portugalsko: (Madeira)Španělsko: (Ceuta • Kanárské ostrovy • Melilla • Španělské severoafrické državy)Spojené království: (Svatá Helena, Ascension a Tristan da Cunha) Maroko: (Západní Sahara)    Územní celky se spornýmmezinárodním postavením  
Saharská arabská demokratická republika • Somaliland  

  Státy ležící na břehu Rudého moře    Současné  
Džibutsko
Egypt
Eritrea
Izrael
Jemen
Jordánsko
Saúdská Arábie
Súdán    V minulosti  
Britský mandát Palestina
Etiopie
Hidžáz
Jemenské království
Osmanská říše
Severní Jemen  





Členství v mezinárodních organizacích


  Africká unie (AU)     
Alžírsko • Angola • Benin • Botswana • Burkina Faso • Burundi • Čad • Demokratická republika Kongo • Džibutsko • Egypt • Eritrea • Etiopie • Gabon • Gambie • Ghana • Guinea • Guinea-Bissau • Jihoafrická republika • Jižní Súdán • Kamerun • Kapverdy • Keňa • Komory • Konžská republika • Lesotho • Libérie • Libye • Madagaskar • Malawi • Mali • Mauricius • Mauritánie • Maroko • Mosambik • Namibie • Niger • Nigérie • Pobřeží slonoviny • Rovníková Guinea • Rwanda • Senegal • Seychely • Sierra Leone • Somálsko • Středoafrická republika • Súdán • Svatý Tomáš a Princův ostrov • Svazijsko • Tanzanie • Togo • Tunisko • Uganda • Zambie • Západní Sahara • Zimbabwe  
  Organizace islámské spolupráce    Členové  
Afghánistán • Albánie • Alžírsko • Ázerbájdžán • Bahrajn • Bangladéš • Benin • Burkina Faso • Brunej • Čad • Džibutsko • Egypt • Gabon • Gambie • Guinea • Guinea-Bissau • Guyana • Indonésie • Írán • Irák • Jemen • Jordánsko • Kamerun • Katar • Kazachstán • Komory • Kuvajt • Kyrgyzstán • Libanon • Libye • Maledivy • Malajsie • Mali • Mauritánie • Maroko • Mosambik • Niger • Nigérie • Omán • Pákistán • Palestina • Pobřeží slonoviny • Saúdská Arábie • Senegal • Sierra Leone • Somálsko • Spojené arabské emiráty • Súdán • Surinam • Tádžikistán • Turecko • Tunisko • Togo • Turkmenistán • Uganda • Uzbekistán    Pozastavené členství  
Sýrie    Pozorovatelé  
Bosna a Hercegovina • Rusko • Středoafrická republika • Severní Kypr • Thajsko  

  Liga arabských států    Členové  
Alžírsko • Bahrajn • Džibutsko • Egypt • Irák • Jemen • Jordánsko • Katar • Komory • Kuvajt • Libanon • Libye • Maroko • Mauritánie • Omán • Palestina • Saúdská Arábie • Somálsko • Spojené arabské emiráty • Súdán • Tunisko    Pozastavené členství  
Sýrie    Pozorovatelé  
Brazílie • Eritrea • Indie • Venezuela  


  Státy a území v Africe    Nezávislé státy  
Alžírsko • Angola • Benin • Botswana • Burkina Faso • Burundi • Čad • Demokratická republika Kongo • Džibutsko • Egypt • Eritrea • Etiopie • Gabon • Gambie • Ghana • Guinea • Guinea-Bissau • Jihoafrická republika • Jižní Súdán • Kamerun • Kapverdy • Keňa • Komory • Konžská republika • Lesotho • Libérie • Libye • Madagaskar • Malawi • Mali • Maroko • Mauricius • Mauritánie • Mosambik • Namibie • Niger • Nigérie • Pobřeží slonoviny • Rovníková Guinea • Rwanda • Senegal • Seychely • Sierra Leone • Somálsko • Středoafrická republika • Súdán • Svatý Tomáš a Princův ostrov • Svazijsko • Tanzanie • Togo • Tunisko • Uganda • Zambie • Zimbabwe     Teritoria, kolonie azávislá území  
Francie: (Mayotte • Réunion • Roztroušené ostrovy)Itálie: (Pantelleria • Pelagické ostrovy)Jemen: (Sokotra)Portugalsko: (Madeira)Španělsko: (Ceuta • Kanárské ostrovy • Melilla • Španělské severoafrické državy)Spojené království: (Svatá Helena, Ascension a Tristan da Cunha) Maroko: (Západní Sahara)    Územní celky se spornýmmezinárodním postavením  
Saharská arabská demokratická republika • Somaliland  

Autoritní data: AUT: ge131030 | GND: 4058378-8 | ISNI: 0000 0001 2165 5557 | LCCN: n79022301 | VIAF: 148908080 | WorldcatID: lccn-n79022301
Portály: Geografie





Citováno z „https://cs.wikipedia.org/w/index.php?title=Súdán&oldid=17189194“
Kategorie: SúdánStáty AfrikyVzniklo 1956Nejméně rozvinuté zeměČlenové Ligy arabských státůSkryté kategorie: Údržba:Články s dočasně použitou šablonouMonitoring:Články s odkazem na autoritní záznamMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia CommonsWikizprávy 



V jiných jazycích


AcèhАдыгабзэAfrikaansAkanAlemannischአማርኛAragonésÆngliscالعربيةܐܪܡܝܐمصرىAsturianuAzərbaycancaتۆرکجهБашҡортсаBoarischŽemaitėškaBikol CentralБеларускаяБеларуская (тарашкевіца)‎БългарскиभोजपुरीBahasa BanjarBamanankanবাংলাབོད་ཡིགবিষ্ণুপ্রিয়া মণিপুরীBrezhonegBosanskiБуряадCatalàChavacano de ZamboangaMìng-dĕ̤ng-ngṳ̄НохчийнCebuanoکوردیCorsuQırımtatarcaЧӑвашлаCymraegDanskDeutschThuɔŋjäŋZazakiDolnoserbskiडोटेलीދިވެހިބަސްEʋegbeΕλληνικάEnglishEsperantoEspañolEestiEuskaraEstremeñuفارسیSuomiVõroFøroysktFrançaisArpetanNordfriiskFryskGaeilgeGagauzGàidhligGalegoAvañe'ẽगोंयची कोंकणी / Gõychi KonknniગુજરાતીGaelgHausa客家語/Hak-kâ-ngîעבריתहिन्दीFiji HindiHrvatskiHornjoserbsceKreyòl ayisyenMagyarՀայերենInterlinguaBahasa IndonesiaInterlingueIgboIlokanoГӀалгӀайIdoÍslenskaItaliano日本語PatoisLa .lojban.Basa JawaქართულიQaraqalpaqshaTaqbaylitАдыгэбзэKabɩyɛKongoGĩkũyũҚазақшаಕನ್ನಡ한국어KurdîKernowekКыргызчаLatinaLadinoLëtzebuergeschЛезгиLingua Franca NovaLugandaLimburgsLigureLumbaartLingálaLietuviųLatviešuMalagasyМакедонскиമലയാളംМонголमराठीКырык марыBahasa MelayuMaltiမြန်မာဘာသာمازِرونیDorerin NaoeroNāhuatlPlattdüütschNedersaksiesनेपालीनेपाल भाषाNederlandsNorsk nynorskNorskNovialSesotho sa LeboaDiné bizaadChi-ChewaOccitanLivvinkarjalaOromooଓଡ଼ିଆИронਪੰਜਾਬੀKapampanganPapiamentuDeitschपालिNorfuk / PitkernPolskiPiemontèisپنجابیپښتوPortuguêsRuna SimiRumantschRomânăTarandíneРусскийРусиньскыйKinyarwandaसंस्कृतम्Саха тылаᱥᱟᱱᱛᱟᱲᱤSarduSicilianuScotsDavvisámegiellaSängöSrpskohrvatski / српскохрватскиSimple EnglishSlovenčinaSlovenščinaGagana SamoaChiShonaSoomaaligaShqipСрпски / srpskiSiSwatiSesothoSeelterskBasa SundaSvenskaKiswahiliŚlůnskiதமிழ்తెలుగుТоҷикӣไทยትግርኛTürkmençeTagalogTürkçeXitsongaТатарча/tatarçaئۇيغۇرچە / UyghurcheУкраїнськаاردوOʻzbekcha/ўзбекчаVènetoVepsän kel’Tiếng ViệtVolapükWinarayWolof吴语ХальмгმარგალურიייִדישYorùbáVahcuenghZeêuws中文文言Bân-lâm-gú粵語IsiZulu 
Upravit odkazy 





 Stránka byla naposledy editována 28. 4. 2019 v 11:03.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






