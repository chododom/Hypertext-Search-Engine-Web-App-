https://cs.wikipedia.org/wiki/Ob%C4%8Dansk%C3%A1_demokratick%C3%A1_strana











Občanská demokratická strana

Z Wikipedie, otevřené encyklopedie


Skočit na navigaci
Skočit na vyhledávání
Na tento článek je přesměrováno heslo ODS. Další významy jsou uvedeny na stránce ODS (rozcestník).

Občanská demokratická strana   Zkratka

ODS Datum založení

20. dubna 1991 v Olomouci Předseda

Petr Fiala 1. místopředsedkyně

Alexandra Udženija Tiskový mluvčí

Jana Havelková Sídlo

Truhlářská 1106/9,110 00 Praha 1 Ideologie

většina: konzervatismus[1][2][3][4] liberální konzervatismus[5] ekonomický liberalismus[5] klausismus[6][7] euroskepticismus[5]frakce: sociální konzervatismus[8] neokonzervatismus[9] národní liberalismus[10][11] Politická pozice

pravice[12] Stát. příspěvek (mil. Kč)

192,1 (2009)[13] Mezinárodní org.

Mezinárodní demokratická unie Evropská strana

Aliance konzervativců a reformistů v Evropě Politická skupina EP

Evropští konzervativci a reformisté Mládežnická org.

Mladí občanští demokraté (oficiální)

Mladí konzervativci (neformální) Počet členů

14 095 (květen 2018)[14] Barvy

     modrá Volební výsledek

11,32 % (PSP ČR 2017) Zisk mandátů ve volbách Sněmovna2017

25 / 200 Senát

17 / 81 Evropský parlament2014

2 / 21 Zastupitelstva krajů2016

76 / 675[15] Zastupitelstva obcí2014

2398 / 62300[p 1][16][17] Zastupitelstvo Prahy2018

14 / 65 Oficiální web 
www.ods.cz

Občanská demokratická strana (ODS) je česká liberálně konzervativní pravicová strana, vládní v letech 1992–1996, 1996–1997, potřetí od podzimu 2006 do jara 2009 a opět od července 2010 do července 2013 jako nejsilnější koaliční partner v kabinetu Petra Nečase. Strana se profiluje jako konzervativní a ekonomicky liberální na domácí scéně a euroskeptická na scéně evropské. ODS je společně s britskými Konzervativci a polskou Právo a Spravedlnost jednou ze zakládajících stran třetí největší evropské skupiny Evropští konzervativci a reformisté. Hlavními hesly programu strany jsou „nízké daně, zdravé veřejné finance, nezadlužená budoucnost, podpora rodin s dětmi a sociálně potřebnými, adresný sociální systém, snižování byrokracie, uvolnění podnikání, bezpečný stát a transatlantická vazba.“[18]
ODS vznikla na ustavujícím kongresu v dubnu 1991 po rozpadu Občanského fóra. Jejím zakladatelem a předsedou do roku 2002 byl Václav Klaus, následně zvolený prezidentem. Druhým předsedou v období 2002–2010 byl Mirek Topolánek, který v letech 2006–2009 vykonával i funkci předsedy vlády. V roce 2010 byl zvolen třetím předsedou strany Petr Nečas, kterého roku 2014 vystřídal Petr Fiala. První místopředsedkyní je Alexandra Udženija, řadovými místopředsedy Martin Kupka, Evžen Tošenovský, Miloš Vystrčil a Martin Baxa.
K 1. dubnu 2009 měla ODS celkem 33 916 členů, kteří byli organizováni v 1 461 místních, 92 oblastních a 14 regionálních sdruženích.[19] Na jaře 2015 klesl počet členů pod 15 tisíc. Oficiální mládežnickou platformou jsou Mladí občanští demokraté. Za neoficiální mládežnickou organizaci jsou označováni Mladí konzervativci, kteří dnes ovšem nejsou spojeni pouze s ODS, ale jejich členy je i minimální procento členů a podporovatelů jiných stran.

Obsah

1 Program
2 Zahraniční orientace
3 Orgány strany
4 Historie Občanské demokratické strany

4.1 Od vzniku po rozštěpení
4.2 Od roku 1998
4.3 Volby do Poslanecké sněmovny 2010
4.4 ODS opět ve vládě
4.5 Komunální a senátní volby 2010
4.6 Krajské a senátní volby 2012
4.7 Předčasné volby do Poslanecké sněmovny Parlamentu České republiky 2013
4.8 Volby do Evropského parlamentu 2014
4.9 Komunální a senátní volby 2014
4.10 Volby do Poslanecké sněmovny 2017
4.11 Volby do zastupitelstev obcí a Senátu 2018


5 Preference
6 Politici ODS

6.1 Předsednictvo
6.2 Předsedové strany
6.3 Historie předsedů a místopředsedů
6.4 Expertní tým
6.5 Poslanci Parlamentu České republiky
6.6 Senátoři Parlamentu České republiky
6.7 Poslanci Evropského parlamentu


7 Volební výsledky

7.1 Volby do Federálního shromáždění
7.2 Volby do Poslanecké sněmovny
7.3 Volby do Evropského parlamentu
7.4 Volby do Senátu
7.5 Krajské volby
7.6 Volby do zastupitelstev obcí


8 Kritika
9 Významné osobnosti v historii strany
10 Odkazy

10.1 Poznámky
10.2 Reference
10.3 Související články
10.4 Externí odkazy




Program[editovat | editovat zdroj]
Svůj volební program pro volby v roce 2006 nazvala ODS „Společně pro lepší život“[20] či také „ODS Plus“. Tato kampaň následovala po tzv. „Modré šanci“, která se jasně měla vymezit k tehdejším koaličním vládám pod vedením ČSSD a nabídnout pravicové alternativy tehdejších programů. Program z roku 2006 ODS označila za opatření nutná k tomu, aby bylo zastaveno plýtvání penězi ze státního rozpočtu, zneužívání sociálních dávek a zadlužování státu, snížena míra korupce, posílena udržitelnost sociálního a zdravotního systému, zvýšena motivace pracovat a snížena nezaměstnanost. Základní součástí tohoto programu byla tzv. rovná daň, která poukazovala na přínosy podobného daňového systému, který zavedla SDKÚ-DS na Slovensku, kterou si ODS vyvolila za svůj vzor k následování.
Podle kritiky levicových politických stran se jednalo o šanci jen pro bohatší menšinu společnosti a vedoucí zejména k dalšímu „rozevírání nůžek“ mezi sociálními skupinami. ČSSD kritické hlasy vtělila do vlastní „antikampaně“ s názvem ODS Mínus, ve které zpochybnila například zavedení regulačních poplatků ve zdravotnictví a požadovala diskuze o školném a reformách klíčových zákonů.

Zahraniční orientace[editovat | editovat zdroj]
Občanská demokratická strana byla od roku 1992 členem Evropské demokratické unie (EDU), společného pravicového uskupení několika desítek evropských politických stran liberálního a křesťansko-demokratického zaměření. Od roku 2009 je na evropské úrovni zakládajícím členem Aliance konzervativců a reformistů v Evropě (AECR). Předsedou AECR je dlouholetý politik ODS a europoslanec Jan Zahradil. [21]
Občanská demokratická strana spoluzakládala (společně s britskými a polskými Konzervativci) evropskou politickou stranu Hnutí za evropskou reformu a evropskou parlamentní skupinu Evropští konzervativci a reformisté (ECR). [22]

Orgány strany[editovat | editovat zdroj]
Související informace naleznete také ve článku Seznam kongresů Občanské demokratické strany.
Nejvyšším orgánem ODS je podle stanov kongres. Schází se každoročně, obvykle na podzim. V sudých letech se volí vedení.
Základní jednotkou ODS jsou místní sdružení v dané obci, či městě. Ta se seskupují do oblastních sdružení (kopírující v převážné většině bývalé okresy) a ta dále do regionálních sdružení (kopírující rozložení samosprávných krajů). Ve statutárních městech zpravidla kopíruje struktura místních sdružení jednotlivé městské části, či obvody a samotné statutární město je oblastním sdružením).
Nejvyšším orgánem každého sdružení je sněm (místní, oblastní a regionální), který se koná podle stanov aspoň 1× ročně. Mezi sněmy řídí činnost sdružení jeho rada (místní, oblastní a regionální). V minulosti disponovaly od úrovně oblastí jednotlivá oblastní sdružení také svými kontrolními a revizními komise a také smírčími komisemi. Od úpravy stanov v roce 2013 jimi disponují pouze regionální sdružení a celostátní úroveň strany. Kontrolní a revizní komise má za úkol kontrolovat především hospodaření strany a správu jejího majetku, zatímco smírčí komise rozhoduje ve věcech sporů.
Mezi kongresy rozhodují o činnosti strany výkonná rada, která má v současnosti 22 členů (členové předsednictva a po jednom zástupci z každého regionálního sdružení), a republikový sněm (členové předsednictva, předsedové regionálních sdružení a předsedové oblastních sdružení). Výkonná rada se schází podle potřeby, nejméně 1× měsíčně.[23]
Předsednictvo (dříve grémium) průběžně řídí činnost strany mezi zasedáními výkonné rady. Skládá se z předsedy strany, jejích místopředsedů a předsedů parlamentních klubů.
Důležitými orgány pro vnitřní chod strany jsou parlamentní kluby (poslanecký, senátorský a europoslanecký). Jejich předsedové jsou členy předsednictva a na politický chod strany mají zásadní vliv. Tyto kluby zřizují své sekretariáty včele s klubovým tajemníkem.
Dalšími orgány strany jsou straničtí manažeři (obdoba stranických tajemníků), kteří řídí provozní chod strany, ale na politické řízení strany nemají vliv (dle stanov ODS mají v orgánech strany pouze hlas poradní). Vrcholným představitelem je Hlavní manažer ODS, kterého jmenuje výkonná rada a který spravuje chod Hlavní kanceláře ODS. V minulosti mělo každé oblastní sdružení svého oblastního manažera a byla nastavena velice široká profesionální síť pracovníků strany. Dnes je již zachována struktura pouze regionálních manažerů, kteří mohou mít své asistenty.
Pokud má v daném místě, či kraji ODS zastoupení v samosprávných orgánech, jsou zřizovány tzv. „Kluby zastupitelů“, které ale nemají právní zakotvení ve stanovách ODS a jsou pouze součástí jednacího řádu daného zastupitelstva. Kluby zastupitelů však mohou přijmout vlastní jednací řád, který je pro jeho členy závazný. Včele klubů stojí vždy jeho předseda a libovolný počet místopředsedů. V případě klubů krajských zastupitelů bývá ustanoven také Tajemník klubu, který provozně řídí chod klubu. Statut tajemníka klubu krajských zastupitelů je dán zvykově a v některých krajích je placeným zaměstnancem daného Krajského úřadu, např. Olomoucký kraj nebo Praha).

Historie Občanské demokratické strany[editovat | editovat zdroj]
Od vzniku po rozštěpení[editovat | editovat zdroj]
Občanská demokratická strana byla založena 20. dubna 1991 na ustavujícím kongresu v Olomouci.[24] Občanské fórum se tím rozpadlo na dva subjekty: ODS a středolevé Občanské hnutí. Předsedou se stal dosavadní předseda OF Václav Klaus. V listopadu 1991 ODS uzavřela koaliční dohodu s Křesťanskodemokratickou stranou (KDS) a na Slovensku s Demokratickou stranou. Ve volbách v roce 1992 zvítězila koalice ODS-KDS ve všech zákonodárných orgánech, ODS pak na federální úrovni uzavřela koalici s Hnutím za demokratické Slovensko, v České republice pak s KDS, KDU-ČSL a ODA. Premiérem Československa se stal Jan Stráský, premiérem České republiky pak Václav Klaus.
V průběhu roku 1992 se ODS z českých stran nejzásadněji zasloužila o rozpad Československa, hlavně díky iniciativě předsedy Václava Klause.[25] V čele nezávislé České republiky pak provedla ODS zásadní transformační kroky a podílela se na začleňování země do západoevropských struktur; podala přihlášku ke vstupu do NATO i EU.
Dne 18. března 1996 se ODS sloučila s KDS, již společně tak šly do parlamentních voleb v červnu. V nich ODS znovu zvítězila, ovšem pravicová koalice získala pouze 99 poslaneckých křesel kvůli úspěchu tzv. nesystémových stran[zdroj?] (KSČM a SPR-RSČ). Po jednáních, do nichž se výrazně zapojil prezident Václav Havel, byla dohodnuta menšinová koalice ODS, KDU-ČSL a ODA, tolerovaná Českou stranou sociálně demokratickou, jejíž předseda Miloš Zeman se na oplátku stal předsedou Poslanecké sněmovny. Na podzim 1996 získala ODS v prvních volbách do senátu 32 mandátů.
ODS však musela čelit vzrůstajícímu tlaku ze strany veřejnosti (způsobený především zhoršením ekonomické situace), strany koaličních partnerů a i z vlastních řad. V souvislosti s finančními skandály na podzim 1997 odstoupil ministr zahraničních věcí Josef Zieleniec a později místopředsedové strany Jan Ruml a Ivan Pilip vyzvali Václava Klause k odstoupení. Následně vládu opustili ministři za KDU-ČSL a ODA, což vedlo k premiérově demisi. Pro tyto události ODS zpopularizovala označení Sarajevský atentát, neboť výzva přišla během Klausovy návštěvy na summitu středoevropských zemí ve válkou zničeném Sarajevu. Přesto byl Václav Klaus v prosinci 1997 na 8. kongresu strany znovu zvolen předsedou ODS, což vedlo po krátkém problematickém období ke stabilizaci strany; Pilipovo a Rumlovo křídlo ji opustilo a v lednu 1998 založilo Unii svobody. ODS se pak nepodílela na dočasné polo-úřednické Tošovského vládě.

Od roku 1998[editovat | editovat zdroj]
 Předvolební billboard ODS do Poslanecké sněmovny v roce 2006
Po předčasných volbách v červnu 1998, v nichž dosáhla ODS nečekaně dobrého výsledku (druhá za ČSSD s 28 % hlasů), existovala možnost koalice některé z velkých stran s US a lidovci: unionisté však vládu s vítěznou ČSSD odmítli.[26] Václav Klaus však podle novináře Erika Taberyho nabídl Unii svobody a KDU-ČSL „velmi kruté podmínky“, které tyto strany odmítly jako vydírání.[26] V této situaci ODS překvapivě uzavřela tzv. Opoziční smlouvu s ČSSD, podle níž se měl stát předsedou vlády Miloš Zeman výměnou za předsednictví obou komor parlamentu a důležitá správní místa pro ODS. Občanští demokraté také měli zajistit schválení zákonů navržených ČSSD včetně reformy volebního zákona, která měla posílit většinové prvky (a byla zamítnuta Ústavním soudem). To se setkalo s velkou nelibostí veřejnosti (Děkujeme, odejděte!), nicméně vláda přežila do konce volebního období.
Před volbami 2002 opustila ODS skupina okolo tehdejšího pražského primátora Jana Kasla. Nová strana se pojmenovala Evropští demokraté, roku 2006 se spojila se Sdružením nezávislých kandidátů do politické strany SNK Evropští demokraté.
Ve volbách v červnu 2002 dosáhla ODS historicky třetího nejhoršího výsledku (24,5 % hlasů). Václav Klaus na podzim dal svou funkci k dispozici; na 13. kongresu ODS v prosinci 2002 byl novým předsedou zvolen ostravský senátor Mirek Topolánek, když o 11 hlasů porazil Petra Nečase.[27] Od té doby ODS vyhrávala všechny volby, kterých se účastnila, až do drtivé porážky na podzim 2008. Jednalo se o následující hlasování:

Prezidentské volby v roce 2003, kdy se prezidentem stal Václav Klaus
Volby do Evropského parlamentu 2004, v nichž získala 9 z 24 mandátů
Senátní a krajské volby 2004, v nichž získala 19 senátorských mandátů a hejtmany ve všech krajích vyjma Jihomoravského kraje
Volby do Poslanecké sněmovny Parlamentu České republiky 2006, po kterých se stal předseda ODS Mirek Topolánek premiérem
Senátní a komunální volby 2006, po nichž získala ODS většinu křesel v Senátu (41 z 81)
volba prezidenta České republiky v roce 2008, kdy byl znovuzvolen Václav Klaus
Senátní a krajské volby 2008, v nichž získala jen tři senátorské mandáty a ztratila všech 12 hejtmanů
Po volbách v roce 2006, v nichž ODS po deseti letech opět zvítězila s historicky nejlepším výsledkem jakékoliv strany od vzniku republiky, sestavila ODS koaliční vládu s KDU-ČSL a Stranou zelených. Koaliční strany však získaly pouze 100 poslaneckých mandátů a tudíž se neobešly bez podpory poslanců Michala Pohanky a Miloše Melčáka, kteří opustili ČSSD. Patová situace vedla k několika měsícům křečovitého vyjednávání mezi stranami a politické nestabilitě.
Na konci roku 2006 tak ODS držela nejdůležitější ústavní i mocenské posty v zemi: post prezidenta republiky (Václav Klaus v té době ještě podporoval ODS), předsedy vlády (Mirek Topolánek), 12 ze 13 krajských hejtmanů (všechny mimo Jihomoravského kraje), primátory většiny statutárních měst (Praha, Brno, České Budějovice atd. mimo Ostravy). Jediný důležitý post, jehož nedržela ODS, byl post předsedy Poslanecké sněmovny (tím byl Miloslav Vlček z ČSSD).
Mezi nejdůležitější kroky vlády ODS, která nakonec vznikla, patřila reforma veřejných financí, příprava Evropského předsednictví, důchodová a zdravotnická reforma. Volební prohra v říjnu 2008 ve volbách do Senátu a krajských zastupitelstev, kdy drtivě zvítězila opoziční ČSSD, se stala živnou půdou pro kritiky Topolánkova vedení strany a posílila konzervativněji zaměřené tzv. „rebely“, do jejichž čela se postavili Vlastimil Tlustý, prezident Václav Klaus a Pavel Bém. Mezi nimi a vedením ODS došlo k rychlému zhoršení vztahů, které vyvrcholilo demonstrativním odchodem Václava Klause z 19. kongresu ODS a vzdání se postu čestného předsedy. Na tomto kongresu se zároveň pokusil Topolánka vystřídat v čele strany Pavel Bém, ale Topolánek svůj post obhájil. V průběhu roku 2008 nicméně ODS i další koaliční strany přišly o podporu několika svých poslanců a v lednu 2009 vznikly nové strany, které se zaměřily na nespokojence z ODS. 24. března 2009 proběhlo hlasování o nedůvěře vládě. PSP ČR vyjádřila nedůvěru kabinetu vedeného Mirkem Topolánkem; dva poslanci za ODS a dva za Stranu Zelených se rozhodli vládu nepodpořit, hlavním z důvodů byl ostrý nesouhlas s tehdejšími praktikami.
Předseda strany Mirek Topolánek rezignoval oficiálně na svou funkci 13. dubna 2010.[28] Jeho pravomoci do volebního kongresu převzal z rozhodnutí výkonné rady již 1. dubna pověřený místopředseda Petr Nečas. Toho pak 21. kongres Občanské demokratické strany zvolil předsedou strany.

Volby do Poslanecké sněmovny 2010[editovat | editovat zdroj]
 Předvolební mítink ODS ve Vyškově v září 2009
Volbám do Poslanecké sněmovny v roce 2010 předcházela turbulentní a vůbec nejdelší volební kampaň běžící prakticky od vyslovení nedůvěry Topolánkově vládě v březnu 2009. Původně se volby měly uskutečnit jako předčasné již v říjnu 2009. Ústavní soud však na návrh Miloše Melčáka, poslance zvoleného za ČSSD, zrušil parlamentem přijatý ústavní zákon, který předpokládal uskutečnění předčasných voleb stejnou cestou jako při obdobné situaci v roce 1998. Následně sice došlo k široké politické shodě na změně Ústavy, která zakotvila možnost samorozpuštění Poslanecké sněmovny. Těsně před hlasováním o rozpuštění Poslanecké sněmovny však ČSSD vedená Jiřím Paroubkem porušila přijaté dohody a neumožnila z důvodu obav o vlastní úspěch konání voleb v listopadu 2009. Volby tak proběhly až v řádném termínu v květnu 2010 a funkční období původně „letní překlenovací“ vlády Jana Fischera se protáhlo na více než rok.
V průběhu volební kampaně odstoupil 1. dubna 2010 z pozice volebního lídra předseda Mirek Topolánek. O 12 dní později pak rezignoval i na funkci předsedy. Výkonná rada ustavila novým volebním lídrem místopředsedu Petra Nečase.
Ve volbách skončila ODS druhá (20,22 % hlasů a 53 mandátů) za vítěznou ČSSD, která získala 22,08% hlasů a 56 mandátů. Pětiprocentní uzavírací klauzuli překročily dále TOP 09 (41 mandátů), KSČM (26 mandátů) a VV (24 mandátů).[29]

ODS opět ve vládě[editovat | editovat zdroj]
Přestože ODS ve volbách nezvítězila, zahájila prakticky bezprostředně po volbách koaliční jednání s TOP 09 a VV. Prezident republiky reflektoval vůli středopravicových stran vytvořit vládu podporovanou jejich bezprecedentní 118mandátovou většinou v Poslanecké sněmovně a pověřil Petra Nečase vedením jednání o vzniku vlády.
Koaliční smlouva podepsaná mezi ODS, TOP 09 a VV rozdělila vládní křesla mezi smluvní strany v poměru 6 : 5 : 4. ODS vyslala do vlády Petra Nečase (premiér), Alexandra Vondru (ministr obrany), Jiřího Pospíšila (ministr spravedlnosti a předseda legislativní rady vlády), Pavla Drobila (ministr životního prostředí), Martina Kocourka (ministr průmyslu a obchodu) a Ivana Fuksu (ministr zemědělství).
Vláda byla jmenována 13. července a Poslanecká sněmovna jí vyslovila důvěru 10. srpna. Během prvního roku vlády došlo k výměně některých ministrů nejmenšího koaličního partnera a také ke změně na postu ministra životního prostředí, kterým se v lednu 2011 stal Tomáš Chalupa. V říjnu pak na pozici ministra zemědělství vystřídal Ivana Fuksu dřívější ministr dopravy Petr Bendl.[30]

Komunální a senátní volby 2010[editovat | editovat zdroj]
V komunálních volbách, které se uskutečnily spolu s prvním kolem voleb do Senátu 15. a 16. října 2010, obhájila ODS své prvenství mezi politickými stranami v počtu získaných mandátů. V dresu ODS tak bylo zvoleno celkem 5 112 zastupitelů.
Výchozí situace před senátními volbami byla pro ODS obtížná. Strana obhajovala vůbec nejvyšší počet mandátů, 18 z celkového počtu 27. Ve dvoukolovém senátním klání ODS získala 8 mandátů, když celkovým ziskem 12 mandátů zvítězila ČSSD. Rozložení sil v Senátu nezměnily ani doplňovací volby, ve kterých v březnu 2011 na Kladensku uspěla ČSSD.[29]

Krajské a senátní volby 2012[editovat | editovat zdroj]
Volby do zastupitelstev krajů se v roce 2012 uskutečnily 12. a 13. října. ODS zvítězila v Plzeňském kraji a celkově obsadila s 12,28 % hlasů třetí místo. Občanští demokraté potvrdili roli lídra pravice, když více hlasů dokázali získat jen sociální demokraté a komunisté.
Ve stejné dny roku 2012 proběhlo i první kolo voleb do Senátu. ODS obhajovala 14 mandátů, do druhého kola postoupilo 10 kandidátů. Nejvýraznější úspěch zaznamenal Jaroslav Kubera, který v prvním kole získal 40,49 % hlasů a následně, společně s dalšími třemi kandidáty, uspěl i ve druhém kole.[29]

Předčasné volby do Poslanecké sněmovny Parlamentu České republiky 2013[editovat | editovat zdroj]
Předčasným volbám konaným ve dnech 25.–26. října 2013 předcházela politická krize, kterou odstartoval policejní zásah na úřadu vlády a následná demise (17. června) premiéra Petra Nečase. Přestože následné vyšetřování premiérova okolí nepřineslo konkrétní výsledky, ODS čelila tvrdým útoků i neopodstatněným odsudkům ze strany médií a názorových oponentů.
Několik dní po podání demise se ODS, TOP 09 a LIDEM dohodly na pokračování koaliční spolupráce, kterou by vedla Miroslava Němcová. Prezident Miloš Zeman ale s tímto postupem navzdory ústavním zvyklostem nesouhlasil a jmenoval vládu Jiřího Rusnoka, která ovšem nezískala důvěru Sněmovny. V důsledku těchto událostí poslanci odhlasovali rozpuštění Sněmovny a otevřeli tak cestu k předčasným volbám. Do nich vedla občanské demokraty Miroslava Němcová. Po rezignaci Petra Nečase na stranické funkce tuto agendu zastal úřadující předseda Martin Kuba. ODS ve volbách získala 7,72 % hlasů, což stačilo na 16 mandátů, a odešla do opozice.[29]

Volby do Evropského parlamentu 2014[editovat | editovat zdroj]
V České republice přišli lidé k volbám do Evropského parlamentu 23. a 24. května 2014. ODS ve své předvolební kampani představila jako jediná strana vizi eurorealistické politiky. Občanští demokraté odmítli pouhý antagonismus vůči EU, stejně tak nesouhlasili s dalším přesouváním pravomocí do Bruselu. Hlavním motivem kampaně se stala Petice pro korunu, v rámci které se podařilo shromáždit více než 40 000 podpisů občanů, kteří tak vyjádřili přání zachovat korunu a nepřijímat euro. Post europoslance ohájili Jan Zahradil a Evžen Tošenovský.[29]

Komunální a senátní volby 2014[editovat | editovat zdroj]
Navzdory předpovědím mnohých komentátorů ODS uspěla v komunálních volbách, které se uskutečnily 10. a 11. října 2014. Z hlediska procentuálního přepočtu získaných hlasů byla 3 nejsilnější parlamentní stranou, když „modré“ předstihlo pouze hnutí ANO 2011 a ČSSD.[29]
Občanští demokraté obhájili víc než 2 500 mandátů, do čela obcí se postavilo na 250 starostů zvolených za ODS.[29]
První kolo senátních voleb se uskutečnilo společně s komunálními volbami, ODS v něm obhajovala 3 mandáty. Do druhého kola, které se konalo 17. a 18. října, postoupilo hned 7 kandidátů občanských demokratů, místo v horní komoře Parlamentu získali 2 z nich.[29]
V roce 2014 musela ODS v důsledku mediálního tlaku vrátit milion korun z podezřelého sponzorského daru od mladé kadeřnice Sabiny Spálovské.[31]

Volby do Poslanecké sněmovny 2017[editovat | editovat zdroj]
ODS v těchto volbách posílila o 9 mandátů a se ziskem 11,3% hlasů se stala druhou nejsilnější stranou ve Sněmovně, před ní se s velkým náskokem ocitlo hnutí ANO. Potenciální koalice ANO+ODS, jež by měla ve sněmovně těsnou většinu 103 hlasů, však byla jakožto předvolební slib Občanskými demokraty odmítnuta.[32]

Volby do zastupitelstev obcí a Senátu 2018[editovat | editovat zdroj]
ODS ve volbách do zastupitelstev obcí uspěla a ve většině velkých měst posílila. Vyhrála také volby do zastupitelstva hlavního Města Prahy, byť s minimálním náskokem oproti všem ostatním, kteří se do něj dostaly. Tři další subjekty, Česká Pirátská strana, Praha sobě a Spojené síly pro Prahu (Koalice TOP 09, STAN, KDU-ČSL a několika menších stran) uzavřela koalici mezi sebou.
V senátních volbách však ODS drtivě zvítězila v obou kolech. Z prvního kola postoupilo 10 vlastních kandidátů a 3 další, kteří kandidovali v rámci koalice nebo s podporou ODS. Senátory se nakonec stalo 9 kandidátů ODS a 3, kteří kandidovali v rámci koalice nebo s podporou ODS (jeden z nich byl členem ODS). Do senátního klubu ODS se pak přidal ještě Ladislav Faktor, který kandidoval jako nezávislý, a Ivo Valenta, který se do senátu dostal již dříve za Stranu soukromníků. Tento klub měl tedy 18 členů a až do Doplňovacích voleb 2019 se dělil o první místo s klubem Starostů a nezávislých.[32]

Preference[editovat | editovat zdroj]
Na počátku 90. let měla ODS velikou podporu u veřejnosti a preference se tehdy pohybovaly kolem 35 %. Po sarajevském atentátu podpora ODS slábla, nicméně po roce 1998 se preference začaly zvedat a pohybovaly se kolem 25 %. Po nástupu vlády sociální demokracie roku 2002 pak podpora sílila, volby v roce 2006 přinesly největší zisk přes 35 % hlasů. Po pádu vlády se preference s ČSSD vyrovnaly, ale volby roku 2010 nakonec straně přinesly jen 20 %. Popularita pak prudce slábne, předčasné sněmovní volby v roce 2013 strana získala pouze 7,7 % a na konci roku se její preference pohybovaly už jen kolem 4 %. Po volbě nového vedení strany v lednu 2014 se nicméně propad preferencí zastavil,[33] od té doby setrvávají v rozmezí 6–9 %, což potvrdily i volby do Evropského parlamentu v květnu 2014.[34] Květen 2016 11 %.[35]

Politici ODS[editovat | editovat zdroj]
Předsednictvo[editovat | editovat zdroj]
Na 28. kongresu ODS v Ostravě dne 12. a 13. ledna 2018 bylo zvoleno následující předsednictvo hnutí:[36]

předseda: Petr Fiala, místopředseda Poslanecké sněmovny
1. místopředsedkyně: Alexandra Udženija, místostarostka městské části Praha 2, zastupitelka hlavního města Prahy
místopředseda: Martin Baxa, poslanec, zastupitel Plzeňského kraje, primátor statutárního města Plzně
místopředsedkyně: Martin Kupka, poslanec, zastupitel Středočeského kraje, starosta obce Líbeznice
místopředseda: Evžen Tošenovský, poslanec EP, zastupitel Moravskoslezského kraje
místopředseda: Miloš Vystrčil, předseda senátorského klubu ODS, senátor za obvod č. 52 – Jihlava, zastupitel Kraje Vysočina
předseda poslaneckého klubu PČR: Zbyněk Stanjura
předseda poslaneckého klupu EP: Jan Zahradil
Předsedové strany[editovat | editovat zdroj]


Pořadí

Foto

Osoba

Období


1.



Václav Klaus

21. duben 1991 – 15. prosinec 2002


2.



Mirek Topolánek

14. prosinec 2002 – 13. duben 2010


—



Petr Nečas(pověřen řízením)

13. duben 2010 – 20. červen 2010


3.



Petr Nečas

20. června 2010 – 17. června 2013


—



Martin Kuba(pověřen řízením)

17. června 2013 – 18. ledna 2014


4.



Petr Fiala

18. ledna 2014 – úřadující

Historie předsedů a místopředsedů[editovat | editovat zdroj]
Čestný předseda:
Václav Klaus (2002–2008)
Předseda:
Václav Klaus (1991–2002)
Mirek Topolánek (2002–2010)
Petr Nečas (2010–2013)
Petr Fiala (2014–dosud)
1. místopředseda:
Petr Čermák (1992–1994)
Libor Novák (1994–1996)
Petr Nečas (2004–2006)
Pavel Bém (2006–2008)
David Vodrážka (2008–2010)
Miroslava Němcová (2010–2012)
Martin Kuba (2012–2014)
Jan Zahradil (2002–2004; 2014–2016)
Alexandra Udženija (2016–dosud)
Místopředsedové:
Petr Čermák (1991–1992)
Jiří Kovář (1991–1992)
Jiří Vlach (1992–1996)
Josef Zieleniec (1991–1997)
Jan Stráský (1992–1997)
Ivan Pilip (1995–1997)
Miroslav Macek (1991–1992; 1996–2001)
Libuše Benešová (1997–2001)
Miroslav Beneš (1997–1999; 2001–2002)
Pavel Bém (2004–2006)
Ivan Langer (2001–2002; 2004–2010)
Petr Nečas (2001–2004; 2006–2010)
Petr Bendl (2002–2010)
Petr Gandalovič (2006–2010)
Pavel Drobil (2010–2012)
Alexandr Vondra (2010–2012)
Miroslava Němcová (2002–2006; 2012–2014)
Pavel Blažek (2010–2014)
Tomáš Chalupa (2012–2014)
Jiří Pospíšil (2012–2014)
Martin Novotný (2012–2016)
Drahomíra Miklošová (2016–2018)
Martin Kupka (2014–dosud)
Evžen Tošenovský (2014–dosud)
Miloš Vystrčil (2014–dosud)
Martin Baxa (2018–dosud)
Předseda poslaneckého klubu PČR:
Jiří Honajzer (1992–1996; 1997)
Milan Uhde (1996–1997)
Jan Černý (1997–1998)
Vlastimil Tlustý (1998–2006)
Petr Tluchoř (2006–2011)
Marek Benda (2012–2013)
Zbyněk Stanjura (2011–2012; 2013–dosud)
Předseda senátorského klubu PČR:
Milan Kondr (1996–1998)
Mirek Topolánek (1998–2002)
Jiří Liška (2002–2004)
Jiří Stříteský (2007–2009)
Tomáš Julínek (2004–2007; 2009–2010)
Richard Svoboda (2010–2012)
Jaroslav Kubera (2012–2016)
Miloš Vystrčil (2016–dosud)
Předseda poslaneckého klubu EP:
Jan Zahradil (2004–dosud)
Expertní tým[editovat | editovat zdroj]
Expertní tým ODS plní funkci dřívejší stínové vlády. Členové expertního týmu se podílí na formování programových priorit ODS v jednotlivých gescích.[37]

ekonomika a finance – Jan Skopeček
rozvoj ekonomiky a podnikatelského prostředí – Alexandra Udženija
zahraničí – Jan Zahradil
obrana – Jana Černochová
bezpečnost – Martin Červíček
průmysl a obchod – Martin Kuba
doprava – Zbyněk Stanjura
zemědělství a venkov – Veronika Vrecionová
veřejná správa – Martin Kupka
digitální společnost a e-government – Alexandr Bellu
spravedlnost – Pavel Blažek
sociální věci – Lenka Kohoutová
zdravotnictví – Petr Zimmermann
výzkum a inovace – Jiří Nantl
kultura – Marek Pokorný
evropské záležitosti – Adéla Kadlecová
životní prostředí – Jan Zahradník
místní rozvoj – Martin Baxa
školství – Petr Fiala
Poslanci Parlamentu České republiky[editovat | editovat zdroj]
Související informace naleznete také ve článku Poslanecký klub Občanské demokratické strany.
Poslanecký klub ODS má 23 členů, z toho 4 ženy.[38] Předsedou klubu je Zbyněk Stanjura. Místopředsedou sněmovny za ODS je předseda strany Petr Fiala. Předsedou Ústavně právního výboru je Marek Benda, v čele Výboru pro obranu a bezpečnost je Jana Černochová. ODS ještě připadá podle sněmovních dohod křeslo předsedy Výboru pro vědu, vzdělání, kulturu, mládež a tělovýchovu, to je ale po odvolání Václava Klause mladšího neobsazené, ODS na tuto pozici navrhuje plzeňského primátora Martina Baxu. 

Senátoři Parlamentu České republiky[editovat | editovat zdroj]
Související informace naleznete také ve článku Senátorský klub Občanské demokratické strany.
V senátorském klubu ODS je aktuálně 18 členů[39]. Předsedou klubu je místopředseda strany Miloš Vystrčil a místopředsedy Martin Červíček a Jiří Oberfalzer. Předsedou Senátu za ODS je Jaroslav Kubera, místopředsedou Senátu Jiří Oberfalzer. Předsedou Organizačního výboru je z titulu funkce předsedy Senátu Jaroslav Kubera, předsedou Výboru pro hospodářství, zemědělství a dopravu je Vladislav Vilímec.

Poslanci Evropského parlamentu[editovat | editovat zdroj]
Jan Zahradil – předseda europoslaneckého klubu ODS, prezident evropské strany ACRE, člen výboru evropské frakce ECR
Evžen Tošenovský – místopředseda ODS, zastupitel Moravskoslezského kraje
Volební výsledky[editovat | editovat zdroj]
 Volební výsledky ODS – Trend[40]
 Výsledky ODS ve volbách do České národní rady v roce 1992. V koalici s KDS.
 Výsledky ODS ve volbách do Poslanecké sněmovny v roce 1996.
 Výsledky ODS ve volbách do Poslanecké sněmovny v roce 1998.
 Výsledky ODS ve volbách do Poslanecké sněmovny v roce 2002.
 Výsledky ODS ve volbách do Poslanecké sněmovny v roce 2006.
 Výsledky ODS ve volbách do Poslanecké sněmovny v roce 2010.
 Výsledky ODS ve volbách do Poslanecké sněmovny v roce 2013.
 Výsledky ODS ve volbách do Poslanecké sněmovny v roce 2017.
Volby do Federálního shromáždění[editovat | editovat zdroj]


Volby

Komora
Počet hlasů
Hlasy v %
Počet mandátů


1992[41]

Sněmovna lidu
2 200 937
33,9
42


1992[41]

Sněmovna národů
2 168 421
33,43
34

Volby do Poslanecké sněmovny[editovat | editovat zdroj]


Volby

Počet hlasů
Hlasy v %
Změna
Mandátů
Změna
Postavení


1992 (ČNR)[41]

1 924 483
29,73
–
66
–
Koalice (ODA, KDU-ČSL, KDS)


1996

1 794 560
29,6
▼ 0,13
68
▲ 2
Koalice (ODA, KDU-ČSL)


1998

1 656 011
27,74
▼ 1,86
63
▼ 5
Opozice (tzv. opoziční smlouva)


2002

1 166 975
24,47
▼ 3,27
58
▼ 5
Opozice


2006

1 892 475
35,8
▲ 11,33
81
▲ 23
Koalice (KDU-ČSL, SZ)


2010

1 057 792
20,22
▼ 15,58
53
▼ 28
Koalice (TOP 09, VV/LIDEM)


2013

384 174
7,72
▼ 12,5
16
▼ 37
Opozice


2017

572 962
11,32
▲ 3,6
25
▲ 9
Opozice

Volby do Evropského parlamentu[editovat | editovat zdroj]


Volby

Počet hlasů
Hlasy %
Změna
Mandátů


2004

700 942
30,04
–
9


2009

741 946
31,45
▲ 1,41
9


2014

116 389
7,67
▼ 23,78
2

Volby do Senátu[editovat | editovat zdroj]


Volby

1996

1998

2000

2002

2003

2004

2006

2008

2010

2012

2014

2016


Mandáty

32

9

8

9

1

19

14

3

8

4

2

4

Krajské volby[editovat | editovat zdroj]


Volby
Hlasy v %
Změna
Mandáty
Změna
Hejtmani


2000

23,82
–
185
–
9


2004

36,36
▲ 12,54
291
▲ 106
12


2008

23,57
▼ 12,79
180
▼ 111
0


2012

12,28
▼ 11,29
102
▼ 78
0


2016

9,47
▼ 2,81
76
▼ 26
0

Volby do zastupitelstev obcí[editovat | editovat zdroj]


Volby

Hlasy v %
Mandáty


1994

29,56
7 289


1998

24,16
5 697


2002

25,21
5 715


2006

36,2
7 011


2010

18,78
5 112


2014

9,01
2 398


2018

11,09
2 281

Kritika[editovat | editovat zdroj]
 Kampaň ODS minus se stala jedním ze symbolů ostré rivality dvou největších stran, ODS a ČSSD
Kritika Občanské demokratické strany vychází z různých ideových pozic a je běžnou součástí politického boje. Velkých rozměrů dosáhla při skandálu s financováním strany a ve volbách do poslanecké sněmovny v roce 2006, kdy na kritice ODS postavila Česká strana sociálně demokratická svou volební kampaň nazvanou ODS Mínus. ODS byla též kritizována ze strany politické pravice za nedostatečné prosazování pravicových hodnot v Topolánkově vládě.[42] Zejména šlo o podpis Lisabonské smlouvy Mirkem Topolánkem a snahu prosadit ji v parlamentu, schválení antidiskriminačního zákona nebo uznání nezávislosti Kosova.
Kromě kritiky ideologické je ODS též terčem kritiky věcné, nejčastěji v souvislosti s korupčním jednáním svých členů. Zvlášť silnou nevoli vyvolal například bývalý ministr dopravy Aleš Řebíček, za jehož působení ve vládě získala jeho „bývalá“ firma Viamont miliardové státní zakázky.[43][zdroj?] Jde přitom o firmu s netransparentní vlastnickou strukturou, která využívá listinné akcie na majitele. Proto lze předpokládat, že zde Aleš Řebíček stále vlastní nemalý obchodní podíl a při rozhodování o veřejných zakázkách se jako ministr dopustil střetu zájmů a obohatil se o stovky miliónů korun.[44][zdroj?]

Významné osobnosti v historii strany[editovat | editovat zdroj]
Pavel Bém – místopředseda a primátor Prahy
Pavel Blažek – místopředseda a ministr
Rudolf Blažek – 1. náměstek primátora Prahy a náměstek ministra
Petr Gandalovič – místopředseda a ministr
Petr Fiala – předseda a ministr
Tomáš Chalupa – místopředseda a ministr
Tomáš Julínek – ministr
Václav Klaus – předseda, čestný předseda, ministr, premiér a prezident
Ivan Kočárník – ministr a místopředseda vlády
Martin Kuba – 1. místopředseda a ministr
Jaroslav Kubera – primátor Teplic a senátor
Ivan Langer – místopředseda a ministr
Miroslav Macek – místopředseda strany a vlády
Petr Nečas – předseda, ministr a premiér
Miroslava Němcová – místopředsedkyně strany a předsedkyně poslanecké sněmovny
Ivan Pilip – místopředseda a ministr
Jiří Pospíšil – místopředseda, ministr a europoslanec
Jan Ruml – ministr a senátor
Přemysl Sobotka – předseda senátu a prezidentský kandidát
Jan Stráský – místopředseda, ministr a federální premiér
Bohuslav Svoboda – primátor Prahy a poslanec
Zbyněk Stanjura – předseda poslaneckého klubu a ministr
Vlastimil Tlustý – poslanec a ministr
Mirek Topolánek – předseda, senátor a premiér
Evžen Tošenovský – místopředseda, primátor Ostravy, hejtman a europoslanec
David Vodrážka – místopředseda a poslanec
Alexandr Vondra – místopředseda strany a vlády, ministr a senátor
Jan Zahradil – místopředseda, poslanec a europoslanec
Odkazy[editovat | editovat zdroj]
Poznámky[editovat | editovat zdroj]

↑ Strana získala 2 214 mandátů na samostatných kandidátkách. Dále získala celkem 184 mandátů v rámci společných kandidátek různých koalic a sdružení (jako navrhující strana).


Reference[editovat | editovat zdroj]

↑ NORDSIECK, Wolfram. Czechia [online]. 2017. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ http://www.ceeidentity.eu/database/manifestoescoun/civic

↑ http://www.mzv.cz/warsaw/en/general_information_on_the_czech/political_system/index.html

↑ http://www.parlgov.org/explore/CZE/party/829/

↑ a b c  Kdo jsme [online]. Občanská demokratická strana [cit. 2015-12-12]. Dostupné online. 

↑  Radio Praha - Topolánek je šéfem ODS [online]. [cit. 2017-03-09]. Dostupné online. (česky) Je zde použita šablona {{Cite web}} označená jako k „pouze dočasnému použití“.

↑ SCHOULOVÁ, Petra. Mirek Topolánek: Nezměníme ideologii, máme klausismus [online]. 16 December 2002 [cit. 2017-03-09]. Dostupné online. (česky) Je zde použita šablona {{Cite web}} označená jako k „pouze dočasnému použití“.

↑  Marek Benda z ODS: Registrované partnerství bych zrušil [online]. 5 June 2016 [cit. 2017-03-11]. Dostupné online. (česky) Je zde použita šablona {{Cite web}} označená jako k „pouze dočasnému použití“.

↑ ŽÁBA, Jakub. Zdi a bubliny Tomáše Pojara [online]. 9 October 2015 [cit. 2017-03-11]. Dostupné online. (česky) Je zde použita šablona {{Cite web}} označená jako k „pouze dočasnému použití“.

↑ DOLEŽAL, Bohumil. Existuje extremistické křídlo ODS? [online]. [cit. 2017-03-12]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑  Liberalismus a zdravý rozum [online]. 10 December 2015 [cit. 2017-03-12]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ WIRNITZER, Jan. Politická mapa podle čtenářů: Úsvit a ANO neuchopitelní, o KSČM máte jasno. iDNES.cz [online]. 2016-09-13 [cit. 2017-07-31]. Dostupné online. 

↑  {title}. www.mfcr.cz [online]. [cit. 2010-07-30]. Dostupné v archivu pořízeném dne 2010-05-31. 

↑ Moje ODS, 15. 5. 2017

↑ http://www.volby.cz/pls/kz2016/kz111?xjazyk=CZ&xdatum=20161007&xkraj=0&xstrana=2&xv=2&xt=2

↑ Výsledky dle volebních stran

↑ V obcích posílili nezávislí, KDU-ČSL a STAN, města ovládlo ANO, ceskenoviny.cz, 12. 10. 2014

↑  Preambule [online]. Občanská demokratická strana [cit. 2010-05-25]. Dostupné online. 

↑ Kdo jsme

↑  Společně pro lepší život [online]. Občanská demokratická strana [cit. 2010-05-25]. Dostupné online. 

↑ ODS. O nás – ODS – Občanská demokratická strana. Občanská demokratická strana [online]. [cit. 2018-02-12]. Dostupné online. (česky) 

↑ ODS. O nás – ODS – Občanská demokratická strana. Občanská demokratická strana [online]. [cit. 2018-02-12]. Dostupné online. (česky) 

↑  Stanovy Občanské demokratické strany [online]. Občanská demokratická strana [cit. 2010-05-25]. Dostupné online. 

↑  Historie ODS [online]. Občanská demokratická strana [cit. 2014-11-10]. Kapitola Vznik ODS. Dostupné v archivu pořízeném dne 2014-11-05. 

↑  Životopis [online]. Pražský hrad, 2003-03-05 [cit. 2010-05-25]. Dostupné online. 

↑ a b TABERY, Erik. Vládneme, nerušit [online]. Respekt, 2006 [cit. 2013-01-12]. Kapitola Vyjednávání o vládě 1998. Ukázky z knihy. Dostupné online. 

↑  Historie ODS [online]. Občanská demokratická strana [cit. 2014-11-10]. Kapitola Odchod Václava Klause z čela ODS. Dostupné v archivu pořízeném dne 2014-11-05. 

↑ OVČÁČEK, Jiří. Topolánek: Na pracovním úřadě neskončím. Novinky.cz [online]. 2010-04-14 4:29 CET [cit. 2010-05-25]. Dostupné online. 

↑ a b c d e f g h  Volby.cz - Český statistický úřad | ČSÚ. www.volby.cz [online]. [cit. 2016-07-07]. Dostupné online. 

↑ ODS. ODS – Občanská demokratická strana. Občanská demokratická strana [online]. [cit. 2016-07-07]. Dostupné online. (česky) 

↑ NOVOTNÝ, Jan. Mladičká kadeřnice na mateřské darovala ODS milion. iDNES.cz [online]. 2014-04-05 [cit. 2018-09-19]. Dostupné online. 

↑ a b  Volby.cz - Český statistický úřad | ČSÚ. www.volby.cz [online]. [cit. 2018-10-31]. Dostupné online. 

↑  ODS s novým vedením posílila, tvrdí průzkum. Novinky.cz [online]. [cit. 2014-03-23]. Dostupné online. 

↑ http://www.volby.cz/pls/ep2014/ep11?xjazyk=CZ

↑ http://www.sanep.cz/pruzkumy/volebni-preference-cerven-2016-publikovano-10-6-2016/

↑ ODS. Historie – O nás – ODS. Občanská demokratická strana [online]. [cit. 2019-04-15]. Dostupné online. (česky) 

↑ ODS. Expertní tým – Naši lidé – ODS. Občanská demokratická strana [online]. [cit. 2019-04-15]. Dostupné online. (česky) 

↑  Poslanecký klub Občanské demokratické strany. www.psp.cz [online]. [cit. 2018-07-25]. Dostupné online. (česky) 

↑ REPUBLIKY, Kancelář Senátu Parlamentu České. Senát Parlamentu České republiky. www.senat.cz [online]. 2012-01-01 [cit. 2018-07-25]. Dostupné online. (česky) 

↑ ODS, výsledky voleb Volební trendy a výsledky stran, kurzy.cz

↑ a b c Koalice s Křesťanskodemokratickou stranou

↑ Marek Skřipský: Strana těžkého srdce

↑ Zpráva ČTK (7. 6. 2009 19:06) „Týden: Firma Viamont loni vydělala rekordních 430 milionů Kč“

↑ Obchodní rejstřík


Související články[editovat | editovat zdroj]
Modrý tým
Senátorský klub Občanské demokratické strany
Poslanecký klub Občanské demokratické strany
Seznam kongresů Občanské demokratické strany
Externí odkazy[editovat | editovat zdroj]
 Obrázky, zvuky či videa k tématu Občanská demokratická strana ve Wikimedia Commons 
 Slovníkové heslo ODS ve Wikislovníku
Oficiální stránky
ODS a vyrovnání se s minulostí Kapitola Adély Gjuričové v knize Rozděleni minulostí: Vytváření politických identit v České republice po roce 1989
  Občanská demokratická strana    Předsedové  
  řádní  
 Václav Klaus (1991–2002) •  Mirek Topolánek (2002–2010) •  Petr Nečas (2010–2013) •  Petr Fiala (od 2014)    zastupující  
Petr Nečas • Martin Kuba  
    První místopředsedové  
Petr Čermák • Libor Novák • Jan Zahradil • Petr Nečas • Pavel Bém • David Vodrážka • Miroslava Němcová • Martin Kuba • Jan Zahradil • Alexandra Udženija    Historie  
Finanční skandál 1995 • Prezidentské primárky ODS 2012 • Rebelie v ODS 2012 • Kauza Nagyová • Demokratický blok    Kongresy  
0. (ustavující) • 1. • 2. • 3. • 4. • 5. • 6. • 7. • 8. • 9. • 10. • 11. • 12. • 13. • 14. • 15. • 16. • 17.  • 18. • 19. • 20. • 21. • 22. • 23. • 24. • 25. • 26. • 27. • 28.     Související články  
Mladí konzervativci • Modrý tým • Senátorský klub ODS • Poslanecký klub ODS • Opoziční smlouva  

  Politické strany a hnutí v České republice    Poslanecká sněmovna (200)(2017)  
ANO 2011 (78, z toho 63 ANO, 15 bezpartijních)
Občanská demokratická strana (25, z toho 23 ODS, 2 bezpartijní)
Česká pirátská strana (22, z toho 21 Piráti, 1 bezpartijní)
Svoboda a přímá demokracie (22)
Komunistická strana Čech a Moravy (15)
Česká strana sociálně demokratická (15, z toho 14 ČSSD, 1 bezpartijní)
Křesťanská a demokratická unie – Československá strana lidová (10)
TOP 09 (7, z toho 6 TOP 09, 1 bezpartijní)
Starostové a nezávislí (6)    Senát (81)(2014, 2016, 2018)  
ODS (18, z toho 15 ODS a 3 bezpartijní - 2 nezávislí, 1 za Soukromníky)
Starostové a nezávislí (18, z toho 2 TOP 09, 2 SLK, 1 STAN, 1 Ostravak, 1 OPAT, 1 MHS a 10 bezpartijních - 8 za STAN, 1 za SD–SN a 1 za TOP 09)
KDU-ČSL a nezávislí (15, z toho 8 KDU-ČSL a 7 bezpartijní – 4 za KDU-ČSL, 1 za NK a 1 za Zelené)
ČSSD (13, z toho 4 bezpartijní)
ANO (7 bezpartijních za ANO)
KLD SEN 21 (6 z toho 1 SEN 21, 1 Zelení, 1 HPP11 a 3 bezpartijní - 2 za SEN 21 a 1 za Piráty)
nezařazení (4,  1 S.cz a 3 bezpartijní - 1 za „OSN“ a 2 nezávislí)    Evropský parlament (21)(2014)  
ANO (4) v ALDE
TOP 09 (4) v EPP
ČSSD (4) v S & D
KSČM (3) v GUE-NGL
KDU-ČSL (3) v EPP
ODS (2) v ECR
Svobodní (1) v EFDD    Neparlamentní  
ALTERNATIVA
APAČI 2017
DSSS
HNHRM
JsmePRO!
KAN
M
NEZ/DEM
NEZ
NBPLK
NMFM
MPV
ODA
HPP
PV
PZS
REAL
Republika
Rozumní
SNK ED
SNK1
SPO
TOR
T2020
UFO
Změna   Seznam neparlamentních politických stran a hnutí není úplný.

Autoritní data: AUT: kn20010709079 | ISNI: 0000 0000 9585 9862 | LCCN: no96007918 | VIAF: 141422355 | WorldcatID: lccn-no96007918
Portály: Česko   | Politika





Citováno z „https://cs.wikipedia.org/w/index.php?title=Občanská_demokratická_strana&oldid=17186454“
Kategorie: ODSVzniklo 1991Liberálně-konzervativní strany v ČeskuEuroskeptické stranySkryté kategorie: Údržba:Články s dočasně použitou šablonouÚdržba:Články s nahlášeným přesměrovánímÚdržba:Články obsahující nedoložená tvrzeníÚdržba:Fakta k ověřeníMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


AsturianuБългарскиCatalàDanskDeutschΕλληνικάEnglishEspañolEestiSuomiFrançaisGalegoMagyarItaliano日本語한국어LumbaartNederlandsNorskPolskiPortuguêsРусскийSlovenčinaСрпски / srpskiSvenskaУкраїнська中文 
Upravit odkazy 





 Stránka byla naposledy editována 27. 4. 2019 v 09:43.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






