https://fit.cvut.cz/en/node/1460







česky
english



Czech Technical University in Prague



Faculty of Information Technology






Search this site

Search this site: 












Faculty
Prospective Students
Partners
Student
Employees
Media









 
 › CTU » FIT  »  Novinky    News


Proč na FIT? 
Proč studovat FIT ČVUT?  Mrkni na video, co všechno ti studium na naší fakultě může přinést. Prostuduj jednotlivé obory, zkoukni argumenty našich studentů a absolventů a prohlédni si jejich úspěchy. Zajímá tě, jak se "na FIT žije"? Odpověď ti nastíní náš časopis Buď FIT.
A jak se přihlásit? To najdeš na stránce pro zájemce o bakalářské studium nebo pro zájemce o magisterské studium.
Staň se i ty součástí mladé a dynamicky se rozvíjející fakulty s náročným ale zároveň i vlídným přístupem ke studentům! 
 

Podej si přihlášku na https://prihlaska.cvut.cz.

 


		Informatika je obor budoucnosti. Informační a komunikační technologie prorůstají do všech oblastí lidské činnosti. Zpracování informací je stále více klíčem k pochopení světa, ve kterém žijeme, i nás lidí samotných. Dobrých odborníků, kteří rozumí stále složitějším počítačovým systémům, je stále nedostatek.

 


Nezaměstnanost našich absolventů je menší než 2 %. Jsme tak nejlepší českou IT fakultou ohledně přípravy studentů na požadavky trhu práce.

​


		FIT nabízí širokou škálu studijních oborů v informatice, od informačních systémů a webových technologií až po hardware. Studenti si navíc obor vybírají až v druhém ročníku a je možné jej během studia dále flexibilně měnit.

​


Vstupním předpokladem pro studium na FIT nejsou žádné IT znalosti ani dovednosti v programování. Stačí snaha a chytrá hlava, zbytek vás naučíme! 

 


		Studenti organizují pro prváky Seznamovák, který pomáhá k získání potřebných informací i kamarádů do začátku studia.

 


		FIT umožňuje studentům placenou praxi už v průběhu studia prostřednictvím portálu Spolupráce s průmyslem, který navazuje partnerství s významnými firmami z různých IT oblastí.

 


		Máme uzavřeny smlouvy s více než 30 informatickými fakultami ve světě, kam mohou naši studenti vyjíždět na studijní pobyty. K dispozici jsou také krátkodobější kursy Athens.

 


		​FIT podporuje soutěže pro středoškoláky se zájmem o informatiku a má vlastní soutěž FIKS, která nabízí přijetí bez přijímací zkoušky.

 


Studenti FIT se umisťují na předních místech v celorepublikových soutěžích o nejlepší diplomové/bakalářské práce a jsou velmi úspěšní i v dalších soutěžích v oblasti IT. Nejnovějším úspěchem je dvojnásobné celosvětové vítězství týmu DataLabBirds, který nejlépe navrhl umělou inteligenci tak, že hraje oblíbenou hru Angry Birds skoro stejně dobře jako zkušený hráč. Další úspěchy najdete na: http://fit.cvut.cz/uspechy.

 


		Všechno na FIT je nové. Máme moderně vybavené počítačové učebny, včetně speciálních, jako jsou síťová, databázová, systémová, multimediální a další. Sídlíme v prostorách Nové budovy ČVUT a využíváme také nově zrekonstruovanou budovu A, která mimo jiné obsahuje řadu laboratoří a je s Novou budovou ČVUT propojena. Studentům je k dispozici také 7 respirií pro čas trávený mimo výuku.

 


Sousedíme s Národní technickou knihovnou, která slouží našim studentům nejen k získávání informací (NTK má největší knižní fond technické literatury v zemi) a studiu, ale i k setkávání s přáteli a odpočinku. 

 



Studenti se mohou zapojit do činnosti výzkumných skupin FIT v mnoha oborech, jako umělá inteligence, návrh databází, webové inženýrství, počítačová a síťová bezpečnost, konceptuální modelování, arbologie a stringologie, výpočetní inteligence a data-mining, VLSI návrh, paralelní algoritmy a dalších.



	 



Na FITu funguje řada laboratoří – AppleLab, DataLab, GPULab, SAGELab, laboratoř inteligetních vestavných systémů, hardwarová laboratoř, síťová CISCO laboratoř a další.



	 



Studenti FIT se jako jedni z prvních zapojili do projektu RepRap 3D tiskáren. Díky tomu vznikla unikátní Laboratoř 3D tisku s prostorem pro open-source studentské projekty a výuku předmětu 3D tisk.



	 



Nabízíme výuku CISCO Networking Academy.



	 



Vydáváme vlastní elektronický časopis Buď FIT, jehož redakce se skládá ze studentů i zaměstnanců fakulty.



	 


		Na FITu působí audiovizuální centrum, založené studenty pro studenty, které pořizuje záznamy z přednášek i z dalších akcí, točí filmy, propagační spoty a má k dispozici moderní AV techniku. 

 


		Během každého semestru se můžete vzdělávat a dozvědět se něco více také na speciálních přednáškách. V rámci oborově zaměřených Informatických večerů FIT, přednášek význačných světových osobností v Přednáškovém cyklu prof. Svobody, setkání Google Developers Group ČVUT, technologických přednášek a seminářů od Czech Scala Enthusiasts nebo seminářích z dějin matematiky, astronomie a informatiky - SEDMA. Pro fanoušky grafiky ve vysokém rozlišení nabízíme Grafické čtvrtky v SAGELab s velkoplošným vizualizačním zařízením. Všechny akce jsou přístupné studentům i veřejnosti a jsou zcela zdarma!

 



			FIT organizuje mezinárodní vědecké konference, jako např. každoroční Prague Stringology Conference spojená s workshopem StringMasters, ECOOP.



	 



FIT organizuje, spolupořádá, je partnerem nebo hostuje každý rok mnoho odborných konferencí a workshopů, atraktivních zvláště pro studenty:



					Pořádáme například LAW FIT, kde se řeší aktuální problémy práva a informatiky. 



Spolupořádáme LinuxDays, zaměřený na open-source technologie všech možných druhů a jsme partnerem studentské konference InstallFest na strahovských kolejích pro milovníky otevřených systémů a linuxových technologií. 





​
 


		Všichni prváci, kteří nastoupí na FIT, mají garantované ubytování na koleji.



 


Important Links
Sitemap
Contacts



Facebook
Twitter
Instagram
YouTube



Questions and comments
webmaster@fit.cvut.cz



 

 



      Last modified: 15.1.2019, 17:35      
           
                          
       






