https://cs.wikipedia.org/wiki/Vojensk%C3%A1_intervence_v_Libyi











Vojenská intervence v Libyi

Z Wikipedie, otevřené encyklopedie


Skočit na navigaci
Skočit na vyhledávání


Vojenská intervence v Libyi



konflikt: Občanská válka v Libyi (2011)


Mapa znázorňující události z koaličního zásahu v Libyi. Volně založeno na zdroji z BBC News





trvání:

19. březen - 20. říjen 2011


místo:

Libye


výsledek:

Smrt Kaddafího, rozvrácená země



strany



vojenská intervence:
 NATO

 Francie
 Spojené království
 Spojené státy
 Kanada
 Itálie
 Španělsko
 Belgie
 Nizozemsko
 Norsko
 Dánsko
 Řecko
 Bulharsko
 Turecko
 Rumunsko
 SAE Jordánsko Švédskoobčanská válka:
 Dočasná národní přechodná rada

Národní osvobozenecká armáda
libyjské kmeny proti Kaddáfímu
 Katar

drobné pohraniční střety: Tunisko

 Libyjská arabská džamáhíríje
ozbrojené síly
paravojenské jednotky
vojenské milice libyjských kmenů věrných Kaddáfímu
zahraniční žoldnéři



velitelé



 Nicolas Sarkozy  David Cameron Barack Obama

 Charles Bouchard Rinaldo Veri Samuel Locklear Stuart Peach Édouard Guillaud


 Muammar Kaddáfí Sajf al-Islám Kaddáfí Chámis Kaddáfí Sádí Kaddáfí Abú Bakr Júnis Džabr




ztráty



1× americký F-15E[1]
1x americký bezpilotní vrtulník MQ-8[2]
1x SAE F-16 poškozený při přistání[3]
1x nizozemský Lynx[4]
3 nizozemští vojáci zajati, později propuštěni[5]


220 tanků a obrněnýchtransportérů,200 muničních skladů,70 systémů PVO[6], nejméně 6 letadel typu Soko G-2 Galeb2 vojenské vrtulníky Mi-35[7][8],neznámý počet vojáků zabit či zraněn.(Údaje z prohlášení NATO)

Vojenská intervence v Libyi je válečná akce mezinárodních (především západních) sil na pomoc povstalcům v Libyi. Byla zahájena na základě rezoluce č. 1973 Rady bezpečnosti OSN, přijaté 17. března 2011. OSN oprávnila členské státy k použití síly k ochraně civilního obyvatelstva, zejména prostřednictvím prosazení bezletové zóny nad Libyí. Tyto cíle se intervenující státy rozhodly naplnit podporou povstalců a svržením vlády plukovníka M. Kaddáfího. To veřejně přiznal 27. března britský ministr obrany Liam Fox, který se přitom odvolal na naplnění rezoluce OSN.[9]Po něm to 10. dubna zopakoval bývalý britský premiér Tony Blair[10] a 14. dubna toto oficiálně potvrdily i další dva členské státy NATO, USA a Německo, prostřednictvím svých ministrů zahraničí Hillary Clintonové a Guido Westerwella.[11] Postoj států NATO jako celku však nebyl zcela jednotný, kupříkladu Německo, i přes výše zmíněnou podporu změny vlády v Libyi, se rozhodlo nenasadit do intervence žádné vojenské jednotky.[12]

Obsah

1 Evakuace zahraničních občanů
2 Pojmenování operací v rámci intervence
3 Průběh
4 Nasazené vojenské síly

4.1 USA
4.2 Velká Británie
4.3 Francie
4.4 Kanada
4.5 Španělsko
4.6 Itálie
4.7 Dánsko
4.8 Belgie
4.9 Norsko
4.10 Katar
4.11 Spojené arabské emiráty
4.12 Švédsko
4.13 Nizozemsko


5 Libye po vojenské intervenci
6 Odkazy

6.1 Reference
6.2 Externí odkazy




Evakuace zahraničních občanů[editovat | editovat zdroj]
Před samotnou intervencí s mandátem OSN probíhala od 21. 2. evakuace zahraničních občanů, z části prováděná zvláštními námořními a leteckými spoji.[13][14] Evakuována byla též česká i slovenská ambasáda, společně s několika desítkami českých občanů.[15] Bylo podniknuto i několik utajovaných evakuačních akcí ozbrojenými silami Velké Británie, Německa či Nizozemí, které měly za cíl odvézt z rizikové oblasti zahraniční občany, jenž se nacházeli v místech obtížně dostupných pro běžné dopravní spoje.[16] Během nizozemské akce došlo ze strany vládních vojsk k zajmutí vrtulníku podílejícího se na evakuaci i s tříčlennou posádkou, která byla následně předána nizozemskému velvyslanectví. Mezinárodní evakuační úsilí však celkově skončilo úspěchem, ze země se podařilo bezpečně dostat během několika týdnů desetitisíce cizinců.

Pojmenování operací v rámci intervence[editovat | editovat zdroj]
Před přechodem pod velení NATO používaly jednotlivé zúčastněné státy, operující pod záštitou rezoluce OSN, různé názvy národních operací. Francouzská intervence nesla označení operace Harmattan, britská Ellamy, kanadská Mobile a americká Odyssey Dawn. Odyssey Dawn začaly používat i některé další státy, které se k intervenci přidaly později (například Belgie). Dne 23. března 2011 bylo rozhodnuto podřídit aktivity jednotlivých států společnému velení NATO a operace získala název Unified Protector. Belgie se ale rozhodla pro vlastní operaci Freedom Falcon.[17]

Průběh[editovat | editovat zdroj]
Dne 19. března se sešli zástupci Francie, Velké Británie, USA a dalších států na summitu v Paříži, kde bylo odsouhlaseno použití síly k prosazení rezoluce č. 1973. Kolem 15:00 vyrazily první francouzské průzkumné letouny do vzdušného prostoru Libye. Itálie nabídla pět svých leteckých základen k využití pro koaliční síly. Sídlem velení operace se stala Neapol. Kolem 18:00 zaútočila francouzská letadla na vojenské vozidla nedaleko Bengází, podle televize Al-Džazíra byly zničeny čtyři libyjské tanky nedaleko Bengází. Večer potom zahájila americká a britská plavidla ostřelování 22 vybraných cílů – během noci odpálila 124 protizemních řízených střel s plochou dráhou letu Tomahawk.[18] V noci se do akce zapojily i tři americké bombardéry B-2, které zaútočily na letiště u Tripolisu. Do nočních bojů zasáhly také britská Tornada.[19]
V neděli 20. března útoky na Libyi kritizoval generální tajemník Ligy arabských států Amr Músá, s tím že cílem operace měla být ochrana civilního obyvatelstva a ne jeho zabíjení; proti leteckým úderům na civilní cíle protestovalo i Rusko.[20]

 Start řízené střely Tomahawk z amerického torpédoborce USS Barry vyslané na podporu operace proti Libyi, 19. března 2011
21. března nálety donutily vojska Muammara Kaddáfího k ústupu od města Benghází a jejich původního záměru jej dobýt. Loajalistické jednotky se tak stáhly k městečku Adždabíja vzdáleného deset kilometrů od původního cíle.[21]
Dne 23. března se k operaci přidalo i NATO, které se zavázalo podílet se na námořní blokádě Libye a tím zabezpečení zbrojního embarga. Členské země NATO pro tento účel vyčlenily 22 lodí.[22] O den později bylo rozhodnuto o participaci NATO na prosazení bezletové zóny.[23]
4. 6. Do operací byly poprvé nasazeny bojové vrtulníky, celkově čtyři francouzské Tigre z vrtulníkové výsadkové lodě Tonnerre a čtyři britské Apache z HMS Ocean. Bojové vrtulníky tak umožnily přesnější útoky, zejména na cíle, které jsou hůře zpozorovatelné z letadel.[24][25]
1.7. Francie otevřeně přiznala že vyzbrojila povstalce zbraněmi, zásobování proběhlo ve formě shozů z letadel. Tento krok byl kritizován některými státy, zejména Ruskem a Čínou jakožto porušování embarga OSN na dovoz zbraní do Libye. Francie na kritiku odpověděla s tím, že tyto dodávky byly nutné, neboť měly sloužit civilnímu obyvatelstvu k sebeobraně.[26][27]
19.8. Dvě formace britských letounů Typhoon a Tornado zaútočily v Tripolisu osmi bombami na operační místnosti libyjského ministerstva vnitra.
20.8. Britská letadla provedla útok na velící stanoviště kaddáfího vojsk, která zajišťovala obranu Tripolisu, stejně jako na komunikační uzly a obrněné jednotky rozmístěné v okolí města. Celkově bylo zasaženo 22 cílů.
21.8. Bombardování před úsvitem pokračovalo, devět pum paveway bylo shozeno na zpravodajské centrum nedaleko centra zpravodajských a výzvědných operací Baroni. Tyto nálety pak pomohly snížit schopnost režimu reagovat na povstání ve městě.[28][29]
25.8. - 26. 8. Britská letadla zaútočila na kaddáfího jednotky v okolí jeho rodiště Syrta, přičemž zasaženo bylo 29 vojenských vozidel společně s velícím bunkrem.[30][31][32] V průběhu druhého dne bylo zasaženo 19 cílů, převážně armádních vozidel.[33]
Britský ministr obrany Liam Fox prohlásil že NATO hraje aktivní roli ve snaze najít Muammara Kaddáfího, mluvčí NATO Oana Lungescu však zároveň popřel že by "NATO cílilo na konkrétní jedince."[34][33]
Letadla NATO celkově v průběhu intervence absolvovala 26 323 letů, většinu z nich však tvořily lety tankerů, AWACS či zpravodajské lety. Na moři pak bylo kontaktováno 3124 plavidel, přičemž 11 z nich bylo odkloněno.[35]

Nasazené vojenské síly[editovat | editovat zdroj]
USA[editovat | editovat zdroj]
USS Mount Whitney, velitelská loď třídy Blue Ridge[36]
USS Kearsarge, vrtulníková výsadková loď třídy Wasp[36]
USS Ponce, amphibious transport dock třídy Austin[36]
USS Barry, torpédoborec třídy Arleigh Burke[36]
USS Stout, torpédoborec třídy Arleigh Burke[36]
USS Providence, jaderná útočná ponorka třídy Los Angeles[36]
USS Scranton, jaderná útočná ponorka třídy Los Angeles[36]
USS Florida, ponorka třídy Ohio nesoucí řízené střely Tomahawk[36]
 Torpédoborec USS Barry
3× B-2 strategický bombardér s vlastnostmi stealth
F-15, víceúčelový stíhací letoun
F-16, víceúčelový stíhací letoun
E-3 Sentry, letoun včasné výstrahy[37]
4× AV-8B Harrier II, bitevní letoun s charakteristikou VTOL
6× Fairchild A-10 Thunderbolt II[37]
2× Lockheed AC-130[37]
2× Rockwell B-1 Lancer[37]
Lockheed EC-130[37]
RQ-4 Global Hawk[37]
Velká Británie[editovat | editovat zdroj]
 Fregata HMS Cumberland
HMS Westminster, fregata typu 23[36]
HMS Cumberland, fregata typu 22[36]
HMS Triumph, jaderná útočná ponorka třídy Trafalgar[36]
4× Panavia Tornado GR4, útočný letoun
10× Eurofighter Typhoon[37]
Nimrod, průzkumný letoun[37]
Sentinel, průzkumný letoun[37]
Francie[editovat | editovat zdroj]
 Fregata Forbin
Charles de Gaulle, letadlová loď s jaderným pohonem[37]
Dupleix, fregata třídy Georges Leygues[37]
Aconit, fregata třídy La Fayette[37]
Forbin, fregata třídy Horizon
Jean Bart, fregata třídy Cassard
Meuse, tankovací loď[37]
4× Dassault Mirage 2000, víceúčelový stíhací letoun
8× Dassault Rafale, víceúčelový stíhací letoun
Kanada[editovat | editovat zdroj]
HMCS Charlottetown, fregata třídy Halifax
6× McDonnell Douglas CF-18 Hornet, víceúčelový stíhací letoun[38]
2× CP-140 Aurora[37]
Španělsko[editovat | editovat zdroj]
1× Tramontana, diesel-elektrická útočná ponorka třídy Agosta[39]
1× Méndez Núñez, fregata třídy Álvaro de Bazán[39]
4× F-18, víceúčelový stíhací letoun[39]
1× tankovací letoun[39]
1× CASA/IPTN CN-235, záchranný letoun[39]
Itálie[editovat | editovat zdroj]
4× F-16 [37]
Dánsko[editovat | editovat zdroj]
6× F-16 [37]
Belgie[editovat | editovat zdroj]
6× F-16 [37]
Norsko[editovat | editovat zdroj]
6× F-16 [37]
Katar[editovat | editovat zdroj]
4× Dassault Mirage 2000[37]
Spojené arabské emiráty[editovat | editovat zdroj]
6× Dassault Mirage 2000[37]
6× F-16 [37]
Švédsko[editovat | editovat zdroj]
8× Saab JAS-39 Gripen[40]
Nizozemsko[editovat | editovat zdroj]
6x F-16[41]
1x minolovka Hr. Ms. Haarlem[41]
1x letecký tanker [41]
Libye po vojenské intervenci[editovat | editovat zdroj]
 Podrobnější informace naleznete v článku Občanská válka v Libyi (2014–současnost).
Po svržení libyjského vůdce Kaddáfího se Libye propadla do chaosu a stala se klíčovou tranzitní zemí pro africké migranty mířící do Evropy.[42] V říjnu 2014 ovládli město Darná na východě Libye bojovníci Islámského státu.[43]

Odkazy[editovat | editovat zdroj]
Reference[editovat | editovat zdroj]

↑  USA v Libyi přišly o bojový letoun F-15 [online]. Novinky.cz, 2011-3-22 [cit. 2011-03-22]. Dostupné online. 

↑  NATO ztratilo nad Libyí americký bezpilotní vrtulník [online]. Idnes.cz, 2011-6-21 [cit. 2011-07-17]. Dostupné online. 

↑  UAE fighter jet crashes at Italy base [online]. France 24, 2011-4-27 [cit. 2011-05-24]. Dostupné online. (anglicky) 

↑  Three Dutch marines captured during rescue in Libya [online]. BBC News, 2011-3-3 [cit. 2011-07-17]. Dostupné online. (anglicky) 

↑  Nizozemští vojáci zadržení v Libyi byli propuštěni [online]. Mediafax, 2011-3-11 [cit. 2011-07-17]. Dostupné online. 

↑  NATO having “clear impact” relieving Libya violence [online]. NATO, 2011-4-29 [cit. 2011-05-25]. Dostupné online. (anglicky) 

↑  Libye : point de situation opération Harmattan n°8. www.defense.gouv.fr. Ministère de la Défense et des anciens combattants, 26 March 2011. Dostupné online. (anglicky) Je zde použita šablona {{Cite news}} označená jako k „pouze dočasnému použití“.

↑  Libya: France jet destroys pro-Gaddafi plane. BBC. 24 March 2011. Dostupné online [cit. 25 March 2011]. (anglicky) Je zde použita šablona {{Cite news}} označená jako k „pouze dočasnému použití“.

↑ „Britský ministr obrany Liam Fox otevřeně uvedl, že cílem operace proti Libyi je odchod plukovníka Muammara Kaddáfího. Dokud neodejde, tak kampaň neskončí ... Je to další kontroverzní výrok Foxe, který krátce po zahájení útoků řekl, že Kaddáfí je oprávněný terč útoků. Američané pak jeho výroky mírnili.“ – in: ŠVAMBERK, Aleš. Operace proti Libyi neskončí, dokud neodejde Kaddáfí, uvedl Fox. Novinky.cz [online]. 2011-03-27 [cit. 2011-04-15]. Dostupné online. 

↑ „Proklamovaným cílem operací NATO v Libye je ochrana tamních civilistů před útoky sil Muammara Kaddáfího, fakticky jde ovšem o pomoc povstalcům. Zřetelně to v neděli v rozhovoru pro americkou televizi CNN dal najevo bývalý britský ministerský předseda Tony Blair. 'Musíme mít na paměti, co je náš strategický cíl. Je to nastolení jiné formy vlády,' řekl.“ – in:  NATO zas pomohlo rebelům, útok libyjské armády zastaven. Aktuálně.cz [online]. 2011-04-10 [cit. 2011-04-15]. Dostupné online. 

↑ „Clintonová od sebe oddělila cíl zajistit dodržování zbrojního embarga a ochranu civilního obyvatelstva na jedné straně, a cíl donutit Kaddáfího síly ke stažení z měst povstalců a Kaddáfího vzdát se moci.“ – in: REI. Kaddáfí musí pryč, utvrdilo se NATO, ale tápe ohledně dalšího postupu. Novinky.cz [online]. 2011-04-14 [cit. 2011-04-15]. Dostupné online. 

↑ JAN RICHTER, Aneta Vojtěchová. Summit NATO o Libyi: Německo se angažovat nehodlá. Rozhlas.cz [online]. 2011-04-14 [cit. 2011-08-25]. Dostupné online. 

↑  Libya evacuations by country [online]. Reuters [cit. 2011-07-18]. Dostupné online. 

↑  EU scrambles to evacuate nationals from Libya [online]. Euractiv.com [cit. 2011-07-18]. Dostupné online. 

↑  Koutský: Velvyslanectví v Libyi bylo uzavřeno pouze dočasně [online]. Český rozhlas [cit. 2011-07-18]. Dostupné online. 

↑  Tajné osvobozovací mise: Britové se z Libye vrátili v prostříleném letadle [online]. Lidové noviny [cit. 2011-07-18]. Dostupné online. 

↑  Operation Odyssey Dawn [online]. Bosphorus Naval News [cit. 2011-04-07]. Dostupné online. 

↑  Libya live blog: Coalition confirms strike on Gadhafi compound [online]. CNN, rev. 2011-03-20 [cit. 2011-04-07]. Dostupné online. (anglicky) ;  Živě: Na Libyi dopadlo 110 střel s plochou dráhou letu [online]. Aktuálně.cz, 2011-3-19 [cit. 2011-03-20]. Dostupné online. 

↑  Živě: Spojenci útočí ze vzduchu už i na Kaddáfího baštu [online]. Aktuálně.cz, 2011-3-20 [cit. 2011-03-20]. Dostupné online. 

↑  Liga arabských zemí kritizuje tvrdost úderů na Libyi [online]. Novinky.cz, 2011-3-20 [cit. 2011-03-20]. Dostupné online. 

↑  sme.sk, 21.3.2011 [cit. 2011-08-25]. Dostupné online. (slovensky) 

↑ NATO ships move to enforce UN arms embargo z NATO.int

↑ NATO Secretary General's statement on Libya no-fly zone z NATO.int

↑  France24.com, 4.6.2011 [cit. 2011-08-25]. Dostupné online. (anglicky) 

↑  Wall Street Journal, 5.6.2011 [cit. 2011-08-25]. Dostupné online. (anglicky) 

↑ ŠMÍD, Jan. Francie vysvětlí Rusku, proč dodala zbraně libyjským rebelům [online]. Český rozhlas, 2011-07-01 [cit. 2016-12-27]. Dostupné online. 

↑ 
AMMAR, Hassan. Francie sklidila kritiku za vyzbrojování rebelů v Libyi [online]. Česká televize, 2011-06-30 [cit. 2016-12-27]. Dostupné online. 

↑  Před útokem rebelů na Tripolis NATO oslepilo Kaddáfího síly [online]. Idnes.cz, 25.8.2011 [cit. 2011-08-25]. Dostupné online. 

↑  Tripoli battle: British forces 'played central role' [online]. BBC.co.uk, 23.8.2011 [cit. 2011-08-25]. Dostupné online. (anglicky) 

↑  BBC.co.uk, 26.8.2011 [cit. 2011-08-28]. Dostupné online. (anglicky) 

↑  FoxNews.com, 26.8.2011 [cit. 2011-08-28]. Dostupné online. (anglicky) 

↑ http://www.nato.int/nato_static/assets/pdf/pdf_2011_08/20110826_110826-oup-update.pdf

↑ a b http://www.nato.int/cps/en/natolive/news_71994.htm

↑  Associated Press, 25.8.2011 [cit. 2011-08-25]. Dostupné online. (anglicky) 

↑ http://www.nato.int/nato_static/assets/pdf/pdf_2011_10/20111024_111024-oup-update.pdf

↑ a b c d e f g h i j k AŠ. Nálety decimují libyjskou protileteckou obranu [online]. Novinky.cz, rev. 2011-03-20 [cit. 2011-03-20]. Dostupné online. 

↑ a b c d e f g h i j k l m n o p q r s t u  Libya no-fly zone: Coalition firepower [online]. BBC News, 2011-3-21 [cit. 2011-03-21]. Dostupné online. (anglicky) 

↑  Gaddafi vows 'long war' in Libya [online]. BBC News, 2011-3-20 [cit. 2011-03-20]. Dostupné online. 

↑ a b c d e GONZÁLES, Miquel. España intervendrá con cuatro cazas F-18, una fragata F-100, un submarino y un avión de vigilancia marítima [online]. El País, rev. 2011-03-19 [cit. 2011-03-20]. Dostupné online. (španělština) 

↑ Gripeny budou poprvé v akci. Švédsko je pošle nad Libyi na Aktuálně.cz

↑ a b c  Continuation of the Dutch contribution to the mission in Libya [online]. Holandský parlament [cit. 2011-07-18]. Dostupné online. (anglicky) 

↑ Libyjci odmítají zastavit tisíce migrantů mířících do Itálie. Je to váš problém, vzkazují Evropě. Aktuálně.cz. 10. února 2017.

↑ Radikálové hlásící se k IS ovládli město Darná na východě Libye. Hospodářské noviny.


Externí odkazy[editovat | editovat zdroj]
 Obrázky, zvuky či videa k tématu Vojenská intervence v Libyi ve Wikimedia Commons 




Citováno z „https://cs.wikipedia.org/w/index.php?title=Vojenská_intervence_v_Libyi&oldid=16955272“
Kategorie: Arabské jaroVálky LibyeVálky NATOVálky 21. stoletíBezletová zónaKonflikty roku 2011Skrytá kategorie: Údržba:Články s dočasně použitou šablonou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


العربيةБеларускаяБългарскиBosanskiCymraegDanskDeutschEnglishEspañolEuskaraفارسیSuomiFrançaisעבריתMagyarBahasa IndonesiaItaliano日本語한국어မြန်မာဘာသာNederlandsNorskPolskiPortuguêsRomânăРусскийSrpskohrvatski / српскохрватскиСрпски / srpskiSvenskaไทยTürkçeУкраїнськаاردوTiếng Việt中文 
Upravit odkazy 





 Stránka byla naposledy editována 15. 2. 2019 v 23:02.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






