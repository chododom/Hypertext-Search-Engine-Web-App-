https://fit.cvut.cz/ics_2019







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Kalendář
Akce a události
Soutěže
Projekty









 
 › ČVUT » FIT  » Aktuálně » Akce a události » Akce pro zájemce o studium » Letní kurz Introduction to Computer Science » ICS 2019 Novinky    News




Přehled pravidelných akcí
Konference pořádané a spolupořádané FIT
Přednášky a semináře
Akce pro zájemce o studiumDen otevřených dveří
Letní kurz Introduction to Computer Science
Seznamovák
Hello FIT!
Letní škola IT

Sportovní akce
Ostatní akce





Letní kurz Introduction to Computer Science 2019 


Letní kurz Introduction to Computer Science 2019
Ve spolupráci se Stanford University pořádáme 8.–19. července intenzivní 14denní kurz programování. Kurz určený středoškolákům s názvem Introduction to Computer Science je jedinou takovou akcí v Evropě. Cílem je vzbudit u studentů zájem o programování a naučit je základy zábavnou formou. Výuka bude probíhat na naší fakultě a povedou ji profesoři a studentští lektoři z obou institucí. Kurz bude v anglickém jazyce a přihlášky je možné podávat do 15. května. Účastníci kurzu platí pouze zápisné 1 000 Kč.
Téma


Plakát kurzu Introduction to Computer Science

Účastníci kurzu budou mít jedinečnou příležitost zjistit, jak vypadá úvodní informatický kurz na jedné z nejlepších světových univerzit – Stanford University. Profesoři a studentští lektoři z této univerzity společně s učiteli a studenty FIT provedou účastníky kurzem. Díky propracovaným výukovým materiálům a zadávaným úlohám má výuka formu zábavné hry, při níž účastníci snadno postupují vpřed.
Obsah kurzu odpovídá prvním čtyřem týdnům vysoce úspěšného kurzu CS106A na Stanford University. Díky tomuto kurzu se naučí základy programování přibližně 1 600 studentů každý rok. Kurz je výsledkem 20 let interakce desítek učitelů a více než 10 000 jeho absolventů. Využívá ho řada dalších univerzit.
Probíranými tématy jsou programovací jazyk Karel a úvod do programování v jazyce Java. Důraz bude kladen na využití grafických prvků v Javě. Ukázky programování pomocí grafické knihovny povedou až k ukázce implementace hry „Breakout“.
Program
Letní kurz na FIT probíhá formou každodenních společných přednášek. Na ty navazuje průběžné řešení zadaných programovacích úloh v počítačových laboratořích a diskuze v malých skupinách po maximálně 10 lidech. Během druhého týdne se účastníci věnují realizaci zvoleného závěrečného projektu.
Každou skupinu provází kurzem tzv. Section Leader, který zároveň pomáhá účastníkům se závěrečným projektem. Průvodci jsou studenti FIT nebo Stanford University, kteří jsou účastníkům věkově blízcí. Právě možnost takového individuálního přístupu v rámci malých skupin a vzájemná komunikace (anglicky i česky) vytváří uvolněnou pozitivní atmosféru.
Přihláška
Podávání přihlášek je možné od 11. března do 15. května 2019. Kapacita kurzu je 100 účastníků, při vyšším zájmu si fakulta vyhrazuje právo účastníky vybrat. O přijetí do kurzu budou účastníci informováni nejpozději do 31. května 2019. Podat přihlášku můžete na ics.fit.cvut.cz.
O akci
Kurz je určen především úplným programátorským začátečníkům ze třetího, případně druhého ročníku středních škol, ale jistě se na něm nebudou nudit ani ti, kteří již s programováním nějakou zkušenost mají. Organizátor hradí náklady kurzu, např. stravování, ubytování mimopražských účastníků, víkendový program. Účastníci kurzu zaplatí pouze registrační poplatek 1 000 Kč, a to až po případném přijetí do kurzu.


Typ akce
Kurz pro středoškoláky
Organizátoři
Fakulta informačních technologií ČVUT
CS Bridge Stanford
Česká informatická společnost
Termín
8.–19. července 2019
Místo
Nová budova ČVUT
Thákurova 9, Praha 6
Jazyk
Angličtina
Web akce
Letní kurz Introduction to Computer Science
Tisková zpráva
Slavná Stanfordova univerzita přiveze mimořádný kurz pro středoškoláky na Fakultu informačních technologií ČVUT v Praze


Kontakt
Letní intenzivní kurz se koná v prostorách Fakulty informačních technologií ČVUT – Thákurova 9, Praha 6. V případě dotazů můžete kontaktovat proděkana pro vnější vztahy doc. Josefa Koláře.


doc. RNDr. Josef Kolář, CSc.
Proděkan pro vnější vztahy
Docent na Katedře teoretické informatiky

 josef.kolar@fit.cvut.cz
 +420 22435 9872
 TH:A-1227



Osoba zodpovědná za obsah této stránky

doc. RNDr. Josef Kolář, CSc., josef.kolar@fit.cvut.czProděkan pro vnější vztahy




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 4.4.2019, 11:22      
           
                          
       






