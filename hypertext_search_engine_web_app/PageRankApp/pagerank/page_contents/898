https://cs.wikipedia.org/wiki/Nobelova_cena_za_ekonomii











Nobelova pamětní cena za ekonomii

Z Wikipedie, otevřené encyklopedie
(přesměrováno z Nobelova cena za ekonomii)

Skočit na navigaci
Skočit na vyhledávání
 Nobelova cena za ekonomii 2008
Nobelova pamětní cena za ekonomii, oficiálně Cena Švédské národní banky za rozvoj ekonomické vědy na památku Alfreda Nobela (švédsky:Sveriges Riksbanks pris i ekonomisk vetenskap till Alfred Nobels minne), běžně označovaná jen jako Nobelova cena za ekonomii je cena udílená od roku 1968 spolu s ostatními Nobelovými cenami, třebaže se fakticky nejedná o Nobelovu cenu, neboť nebyla zmíněna v Nobelově závěti. Zavedla ji Švédská říšská banka u příležitosti 300. výročí svého vzniku v roce 1969.

Obsah

1 Proces udělování
2 Kontroverze
3 Držitelé Nobelovy ceny za ekonomii
4 Reference
5 Externí odkazy


Proces udělování[editovat | editovat zdroj]
O ceně rozhoduje, podobně jako při Nobelově ceně za chemii a fyziku, Švédská královská akademie věd a uděluje se společně s ostatními cenami v oblasti věd. Každý rok kvalifikovaní nominátoři nominují sto žijících osob, jejich jména potom dostane osmičlenný výbor, který nakonec předloží návrh ceny Nobelovu shromáždění. Nobelovo shromáždění potom hlasuje o kandidátech (dokud nejsou vybrání tři). Udělování se koná ve Stockholmu a je spojené s cenou 10 milionů švédských korun.

Kontroverze[editovat | editovat zdroj]


Tento článek není dostatečně ozdrojován a může tedy obsahovat informace, které je třeba ověřit.Jste-li s popisovaným předmětem seznámeni, pomozte doložit uvedená tvrzení doplněním referencí na věrohodné zdroje.


Kontroverze kolem ceny se týká několika problémů:

Spojení ceny s Nobelovým jménem, ačkoli není obsažena v Nobelově závěti.
Ekonomie je společenská věda, což ztěžuje objektivní hodnocení kandidátů.
Dojem, že nejvlivnější ekonomové dostali ceny v 70. a 80. letech a od té doby jsou existující kandidáti v oblasti ekonomie slabší, a proto jejich ocenění spornější.
Zvýhodňování mainstreamové ekonomie.
Držitelé Nobelovy ceny za ekonomii[editovat | editovat zdroj]


Rok

Jméno

Udělena


1969

Ragnar A. K. Frisch (Norsko), Jan Tinbergen (Holandsko)

za rozvoj a aplikaci dynamických modelů při analýze ekonomických procesů


1970

Paul A. Samuelson (USA)

za vědecký příspěvek k rozvoji statické a dynamické ekonomické teorie a aktivní přispění ke zvýšení analytické úrovně ekonomické vědy


1971

Simon Kuznets (USA)

za empiricky podloženou interpretaci ekonomického růstu, vedoucí k novému a hlubšímu pochopení ekonomických a společenských struktur a procesů rozvoje


1972

Kenneth J. Arrow (USA), John R. Hicks (Spojené království)

za průkopnické příspěvky k teorii všeobecné rovnováhy a teorii blahobytu


1973

Wassily Leontief (Rusko)

za rozvoj input-output metody a její aplikaci na důležité ekonomické problémy


1974

Friedrich A. Hayek (Rakousko), Gunnar Myrdal (Švédsko)

za průkopnickou práci v teorii peněz a ekonomických kolísání a za pronikavou analýzu vzájemné závislosti ekonomických, společenských a institucionálních jevů


1975

Leonid V. Kantorovich (Sovětský svaz), Tjalling Ch. Koopmans (Holandsko)

za příspěvek k teorii optimální alokace zdrojů


1976

Milton Friedman (USA)

za výsledky v oblasti spotřební analýzy, historie a teorie peněz a za předvedení složitosti stabilizační politiky


1977

James E. Meade (Spojené království), Bertil Ohlin (Švédsko)

za průkopnický příspěvek k teorii mezinárodního obchodu a pohybu mezinárodního kapitálu


1978

Herbert A. Simon (USA)

za průkopnický výzkum rozhodovacích procesů v rámci organizace


1979

Arthur W. Lewis (Svatá Lucie), Theodore Schultz (USA)

za průkopnický výzkum ekonomického rozvoje se zvláštním zřetelem na problémy rozvojových zemí


1980

Lawrence Klein (USA)

za vytvoření ekonometrických modelů a jejich aplikaci při analýze ekonomického kolísání a ekonomické politiky


1981

James Tobin (USA)

za analýzu finančních trhů a jejich vztahu k rozhodování o nákladech, zaměstnanosti, výrobě a cenách


1982

George J. Stigler (USA)

za významné studie o průmyslové struktuře, fungování trhu a o příčinách a následcích veřejné regulace


1983

Gerard Debreu (Francie/USA)

za začlenění nových analytických metod do ekonomické teorie a za přesnou reformulaci teorie všeobecné rovnováhy


1984

Richard Stone (Spojené království)

za fundamentální přínosy v oblasti soustav národních účtů a značné zdokonalení základů pro empirickou ekonomickou analýzu


1985

Franco Modigliani (USA)

za průkopnické práce při analýze spotřeby a úspor obyvatelstva a za teoretické práce v oblasti podnikových financí a finančních trhů


1986

James Buchanan (USA)

za rozvoj smluvních a konstitučních základů teorie ekonomického a politického rozhodování


1987

Robert M. Solow (USA)

za průkopnické práce v oboru teorie ekonomického růstu


1988

Maurice Allais (Francie)

za přínos k teorii trhu a efektivního využívání zdrojů


1989

Trygve Haavelmo (Norsko)

za objasnění pravděpodobnostních základů ekonometrie a za analýzu simultánních ekonomických struktur


1990

Harry Markowitz, Merton H. Miller, William Sharpe (všichni USA)

za průkopnickou práci v oblasti ekonomie a financí a financí korporací


1991

Ronald Coase (Spojené království)

za objev a objasnění významu transakčních nákladů a vlastnických práv pro institucionální strukturu a fungování ekonomiky


1992

Gary Becker (USA)

za rozšíření sféry mikroekonomické analýzy na nové oblasti lidského chování a lidských vztahů, včetně chování netržního


1993

Robert Fogel, Douglass North (oba USA)

za znovuobnovení výzkumu ekonomické historie prostřednictvím aplikování ekonomické teorie a kvantitativních metod za účelem vysvětlení ekonomických a institucionálních změn


1994

John Harsanyi, John Forbes Nash (oba USA), Reinhard Selten (Německo)

za průkopnickou analýzu rovnováhy v teorii nekooperativních her


1995

Robert Lucas Jr. (USA)

za to, že rozpracoval a aplikoval hypotézu racionálních očekávání, a tak transformoval makroekonomickou analýzu a prohloubil naše porozumění hospodářské politice


1996

James Mirrlees (Spojené království), William Vickrey (USA)

za zásadní příspěvek k ekonomické teorii stimulů v podmínkách asymetrických informací


1997

Robert Carhart Merton, Myron Scholes (oba USA)

za novou metodu určování hodnoty derivátů


1998

Amartya Sen (Indie)

za příspěvek k ekonomii blahobytu


1999

Robert Mundell (Kanada)

za analýzu měnové a fiskální politiky v různých režimech určování měnových kurzů a za analýzu optimálních oblastí společné měny


2000

James Heckman, Daniel McFadden (oba USA)

za rozvoj teorie a metod analýzy selektivních vzorků


2001

George A. Akerlof, Andrew Michael Spence, Joseph E. Stiglitz (všichni USA)

za analýzu trhů při existenci asymetrických informací


2002

Daniel Kahneman (Izrael/USA), Vernon L. Smith (USA)

za uplatnění laboratorních pokusů jako nástroje empirických hospodářských analýz, zvláště při studiu alternativních tržních mechanismů


2003

Robert F. Engle (USA), Clive W. J. Granger (Spojené království)

za vyvinutí metod analýzy ekonomických časových řad vykazujících časově podmíněnou volatilitu


2004

Finn E. Kydland (Norsko), Edward C. Prescott (USA)

za teorii hospodářských cyklů a ekonomické politiky, časové konzistence ekonomické politiky a zkoumání sil, které řídí výkyvy hospodářského cyklu


2005

Robert Aumann (Izrael/USA), Thomas Schelling (USA)

za zvýšení porozumění konfliktům a spolupráci prostřednictvím analýzy teorie her


2006

Edmund S. Phelps (USA)

za objevy v makroekonomické politice


2007

Leonid Hurwicz, Eric S. Maskin a Roger B. Myerson (všichni USA)

za položení základů teorie návrhu mechanismů


2008

Paul Krugman (USA)

za analýzu obchodních vzorců a lokalizace ekonomické aktivity


2009

Elinor Ostromová (USA)

za analýzu ekonomického řízení, zejména společného vlastnictví


Oliver Williamson (USA)

za analýzu ekonomického řízení, zejména hranice firmy


2010

Peter Diamond, Dale Mortensen (oba USA), Christopher Pissarides (Kypr)

za analýzu trhů práce zatížených náklady na vyhledávání


2011

Thomas J. Sargent, Christopher A. Sims (oba USA)

za empirický výzkum příčin a následků v makroekonomii


2012

Alvin E. Roth, Lloyd Shapley (oba USA)

za teorii stabilních tržních alokací a praktický návrh trhů


2013

Eugene Fama, Robert Shiller, Lars Peter Hansen (všichni USA)

za empirické analýzy cen akcií, úvěrů a nemovitostí


2014

Jean Tirole (Francie)

za analýzu tržní síly a regulace


2015

Angus Deaton (Spojené království)

za analýzu spotřeby, chudoby a bohatství


2016

Oliver Hart (Spojené království, USA), Bengt Holmström (Finsko)

za rozvoj teorie smluv[1]


2017

Richard Thaler (USA)

za svůj příspěvek k behaviorální ekonomii[2]


2018

William Nordhaus

za zahrnutí změny klimatu do dlouhodobé makroekonomické analýzy[3]


Paul Romer

za zahrnutí technologických inovací do dlouhodobé makroekonomické analýzy[3]

Reference[editovat | editovat zdroj]

↑  Dva ekonomové zkoumali „pavučiny smluv a dohod“. Dostali Nobelovu cenu. ČT24 [online]. 2016-10-10 [cit. 2016-10-13]. Dostupné online. 

↑  Nobelovu cenu za ekonomii dostal Richard H. Thaler. ČT24 [online]. 2017-10-09 [cit. 2017-10-09]. Dostupné online. 

↑ a b The Prize in Economic Sciences 2018, NobelPrize.org


Externí odkazy[editovat | editovat zdroj]
 Obrázky, zvuky či videa k tématu Nobelova pamětní cena za ekonomii ve Wikimedia Commons 
Biografie a bibliografie nositelů
Oficiální stránky
  Nobelova cena     
Fyzika • Chemie • Fyziologie nebo lékařství (nositelé) • Literatura • Mír   Nobelova pamětní cena za ekonomii

Portály: Švédsko   | Ekonomie





Citováno z „https://cs.wikipedia.org/w/index.php?title=Nobelova_pamětní_cena_za_ekonomii&oldid=17180373“
Kategorie: EkonomieNobelova cenaSkrytá kategorie: Údržba:Články k ověření




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


AfrikaansAlemannischالعربيةمصرىAsturianuAzərbaycancaБеларускаяБеларуская (тарашкевіца)‎БългарскиবাংলাBrezhonegBosanskiCatalàCymraegDanskDeutschडोटेलीΕλληνικάEnglishEsperantoEspañolEestiEuskaraفارسیSuomiFrançaisFryskGàidhligGalegoעבריתहिन्दीHrvatskiMagyarՀայերենInterlinguaBahasa IndonesiaÍslenskaItaliano日本語Қазақша한국어LatinaLëtzebuergeschLietuviųLatviešuМакедонскиमराठीBahasa MelayuPlattdüütschनेपालीNederlandsNorsk nynorskNorskOccitanPolskiپنجابیPortuguêsRuna SimiRomânăРусскийSicilianuScotsSrpskohrvatski / српскохрватскиSlovenčinaSlovenščinaShqipСрпски / srpskiSvenskaதமிழ்ไทยTürkçeТатарча/tatarçaУкраїнськаاردوOʻzbekcha/ўзбекчаTiếng ViệtYorùbá中文Bân-lâm-gú粵語 
Upravit odkazy 





 Stránka byla naposledy editována 25. 4. 2019 v 18:54.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








