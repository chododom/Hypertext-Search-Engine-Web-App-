https://cs.wikipedia.org/wiki/Wikipedie:%C4%8Cast%C3%A9_chyby











Wikipedie:Časté chyby

Z Wikipedie, otevřené encyklopedie


Skočit na navigaci
Skočit na vyhledávání


Zkratka:


WP:ČC

Nováčci jsou ve Wikipedii velice vítáni – právě oni jsou velmi důležitou částí tohoto projektu. Chceme, abyste věděli, že uvítáme vaše nové články nebo editace článků existujících. Chtěli bychom, abyste články editovali s odvahou. Wikipedii považujeme za společenství sobě rovných spolupracovníků, ať už to jsou čerství příchozí nebo „staří mazáci“. Nemáme příliš mnoho neporušitelných zákonů s výjimkou toho, že Wikipedie je encyklopedie psaná z neutrálního hlediska; je tu ovšem řada pravidel, doporučení a tradic, s nimiž byste se měli seznámit, abyste je zbytečně neporušovali a ušetřili si spory.
Existuje řada častých chyb, které někteří noví Wikipedisté dělají. Následující seznam je vytvořen, abyste zbytečně neopakovali chyby, které už před vámi udělali jiní. Zde je seznam toho, čeho byste se měli při práci na Wikipedii vyvarovat:

Neduplikujte články. Předtím, než vytvoříte nový článek, si zjistěte, jestli už podobný článek neexistuje. Samozřejmě můžete rozšířit již existující článek. Mějte na paměti, že názvy většiny článků jsou v jednotném čísle (např. „strom“, nikoliv „stromy“).
Nepište první větu jako slovníkové heslo, ale jako úplnou větu.
Nezapomeňte se řídit pravidlem pro zvýraznění, podle kterého mají být slova použitá v nadpisu článku zvýrazněna na začátku článku, pokud možno hned na prvním řádku. Je-li tedy název článku například „Praha“, pak slovo Praha musí být na začátku zvýrazněno. Nesnažte se ovšem vytvářet nadpis pomocí == Praha ==, respektive nezačínejte první sekci článku před úvodní větou.
Nedělejte si příliš velké starosti s tím, že něco zkazíte. Pravděpodobně drobné chyby uděláte. Každý nějakou větší či menší chybu udělá. Ovšem po vás přijde někdo jiný, kdo vaši chybu opraví. Takže buďte odvážní při editaci stránek, ovšem rozhodně používejte tlačítko náhled a neopomeňte také vyplňovat shrnutí editace!
Nepřistupujte k Wikipedii jako ke slovníku. Přestože dobré heslo může obsahovat jen o málo více údajů než slovníková definice, ve Wikipedii se nezabýváme definováním běžných slov nebo sestavováním slovníku. Zároveň mějte na paměti, že definování odborného a akademického žargonu nutného k pochopení delšího článku je nejen vhodné, ale i doporučené. Nepoužívejte zkratky, kromě těch všeobecně známých jako „např.“, je zbytečné šetřit místem a mást čtenáře. Přečtěte si také, co Wikipedie není. A pokud chcete pracovat na wiki slovníku, podívejte se na Wikislovník.
Nemažte užitečný obsah článků. Je nezdvořilé a kontraproduktivní jednoduše smazat obsah, který je užitečný, jen protože není úplně neutrální (proč raději neodstranit zaujatý tón článku?) nebo protože je špatně zredigovaný (proč raději neprovést nezbytné redakční úpravy?). S výjimkou jednoznačných případů vyžaduje smazání více vět nějaké vysvětlení na diskusní stránce daného článku. Dobrým pravidlem je nikdy nezmenšit rozsah užitečného obsahu článku.
Nezacházejte s Wikipedií jako s diskusním fórem. Je velmi snadné se na diskusních stránkách zapojit do emociálních, zaujatých debat na různá témata. Pokud to nepřispěje k vylepšení článku, což většinou nepřispěje, je lepší se podobným debatám zcela vyhnout. Na Internetu je mnoho jiných míst, kde se můžete zapojit do debaty a snažit se přesvědčit ostatní o vašich názorech. To se ale nehodí ve Wikipedii, protože my se zaměřujeme na vytvoření encyklopedie. (Co Wikipedie není.)
Nepředpokládejte, že za každým článkem je konkrétní autor. Běžným nepochopením mezi nováčky ve Wikipedii je domněnka, že jeden článek rovná se jeden autor. To je pak vede k tomu, že článek kritizují na diskusních stránkách, zatímco by bylo snadnější, kdyby článek sami opravili. Pravdou je, že žádný článek nemá pouze jednoho oficiálního autora, i když na článku třeba pracoval jenom jeden wikipedista. Kdokoliv může upravit jakýkoliv článek: jestliže zjistíte v článku nesrovnalosti a jestliže jste schopní je opravit, udělejte to. Neuchylujte se k diskusní stránce, pokud zdvořilost nebo komplikovanější okolnosti nevyžadují, abyste vysvětlili, co jste změnili (obvykle to není nutné), anebo abyste se nejdříve zeptali. Přečtěte si také Aktualizujte s odvahou a diskusní stránku.
Nezaujímejte bojovnou pozici. Většina lidí hned pochopí, že Wikipedie je společenstvím lidí zavázaných ke spolupráci a dosažení přátelského souhlasu. Najdou se ale i tací, kteří neshody ve Wikipedii staví na úroveň osobní urážky. Většina ostřílených Wikipedistů ale nemá zájem trávit čas nechutnými rozepřemi. O to ve Wikipedii nejde. Upřímně řečeno, i mezi pravidelnými Wikipedisty vznikají rozhořčené debaty. Nikdo není dokonalý. Přesto většina z nás je zde kvůli vytváření encyklopedie, a tak je nám nepříjemné, když k takovým svárům dojde. Proto se možná hodí trocha etikety ve Wikipedii.
Nesuďte a nesnažte se Wikipedii změnit dříve, než jí porozumíte. Uvědomte si, že Wikipedie je práce za pochodu a mnoho inteligentních lidí na ní pracuje a záleží jim na ní. A také o ní hodně přemýšleli. Někteří lidé přijdou a aniž by pochopili, jak a proč Wikipedie funguje, začnou požadovat větší kontrolu anebo soudí celý projekt na základě nových, nedokončených a jinak neúplných článků. Jednoduše řečeno, chcete-li se tady cítit příjemně, tolerujte, prosím, trochu (dočasné) nedokonalosti. Mějte na paměti, že na Wikipedii pracujeme všichni společně a že je stále lepší a lepší. Přečtěte si časté otázky, abyste se o Wikipedii dozvěděli více.
Související články[editovat | editovat zdroj]
Tento seznam je omezen na nejčastější a nejdůležitější chyby nových wikipedistů. Podívejte se také na Jak vytvořit článek a Pravopisné rady o často dělaných chybách v češtině.





Citováno z „https://cs.wikipedia.org/w/index.php?title=Wikipedie:Časté_chyby&oldid=14639442“
Kategorie: Nápověda:Základní




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

Stránka projektuDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka Wikidat 



Tisk/export


Vytvořit knihuStáhnout jako PDFVerze k tisku 



Na jiných projektech


WikiknihyWikislovník 



V jiných jazycích


العربيةবাংলাBrezhonegCatalàDanskEnglishEsperantoEspañolSuomiFrançaisGalegoMagyarՀայերենInterlinguaBahasa IndonesiaItaliano日本語Basa JawaBaso MinangkabauBahasa MelayuMaltiOccitanPolskiPortuguêsRomânăРусскийРусиньскыйSicilianuSrpskohrvatski / српскохрватскиSlovenčinaSlovenščinaBasa SundaSvenskaதமிழ்ไทยУкраїнська吴语中文 
Upravit odkazy 





 Stránka byla naposledy editována 3. 2. 2017 v 21:14.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






