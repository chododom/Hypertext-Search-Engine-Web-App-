https://cs.wikipedia.org/wiki/Ekonomika_Loty%C5%A1ska











Ekonomika Lotyšska

Z Wikipedie, otevřené encyklopedie


Skočit na navigaci
Skočit na vyhledávání

Ekonomika Lotyšska  Staré město v Rize Měna

Euro (EUR) Fiskální období

kalendářní rok Obchodní organizace

OECD, EU a WTO Statistické údaje HDP

▲$48 mld. (PPP, odhad 2014)[1] Změna HDP

▲3,7% (2017 podle min. financí) HDP podle sektorů

zemědělství: 4,4%; průmysl: 26,3%; služby: 69,3% (odhad 2012) Inflace (CPI)

2,9% (CPI, 2017) Pracovní síla

0,892 mil. (2017) Pracovní síla podle sektorů

zemědělství: 8,8%; průmysl: 24,0%; služby: 67,2% (odhad 2010) Nezaměstnanost

8,5% (2017, III čtvrt.) Zahraničí Vývoz

▲ $ 13,4 mld. (odhad 2014) [2] Dovoz

▲$16,7 mld. (odhad 2014) [3] Hrubý zahraniční dluh

$35 mld. (31.12. 2012 odhad) Veřejné finance Veřejný dluh

35% HDP (odhad 2015)

Lotyšská ekonomika patří i přes značný rozvoj v uplynulém desetiletí mezi pět nejméně vyspělých ekonomik EU. Světová banka ji řadí do skupiny Upper-middle-income economies (nadprůměrně příjmové ekonomiky). Dle Mezinárodního měnového fondu má Lotyšsko HDP na obyvatele v paritě kupní síly 17 448 USD (2007) a je tak čtyřicátésedmé na světě. Lotyšsko bylo jednou z nejrychleji rostoucí ekonomik Evropy díky úspěšným reformám. Pro vysoký růst HDP v letech 2000 - 2007 bylo označováno za ekonomického tygra. V současnosti je však lotyšská ekonomika značně zasažena světovou finanční krizí.

Obsah

1 Ekonomický vývoj

1.1 Recese v roce 2008


2 Ekonomická struktura

2.1 Průmysl
2.2 Doprava
2.3 Zemědělství


3 Reference


Ekonomický vývoj[editovat | editovat zdroj]
V letech 2003 - 2007 dosahovala lotyšská ekonomika druhý nejvyšší průměrný růst na světě (po Arménii) 10,37 %.[4]

Recese v roce 2008[editovat | editovat zdroj]
Již v době enormního růstu vykazovala lotyšská ekonomika příznaky přehřátí. Začátkem roku 2007 se pozastavila domácí spotřeba, neboť banky kvůli přehřátému trhu s nemovitostmi a rostoucímu externímu deficitu obchodní bilance u přidělování půjček sáhly ke konzervativnímu opatření a zpřísnily přidělování. Rychlý růst HDP a příjmů obyvatelstva vedl k výraznému zvýšení spotřebitelské poptávky, následné inflaci (růst inflace nejvyšší v rámci EU, na přelomu května a června 2008 17,9 %[5]) a současně k růstu schodku běžného účtu a zahraničního dluhu. Ekonomika se tak dostala na sestupnou fázi již před globální ekonomickou krizí. Hospodářství stačilo snížit svůj rozpočtový deficit, ale zahraniční dluh zůstal nad sedmdesáti procenty HDP a zmenšil tak prostor pro překonání krize.[6] Zatímco ještě ve 4. čtvrtletí 2007 HDP rostl o 8 %HDP, ve 2. čtvrtletí 2008 klesl o 0,2 %[7], ve 3. čtvrtletí 2008 o 4,6 %, ve 4. čtvrtletí 2008 o 10,3 %. Celkový pokles lotyšské ekonomiky za rok 2008 činil 4,6 %. Lotyšská centrální banka předpokládá, že v roce 2009 HDP klesne až o 12 %.[8] Z nejrychleji rostoucí ekonomiky v rámci EU se tak stala nejrychleji klesající ekonomika. Světová finanční krize prudce zasáhla největší banku v zemi - Parex Bank. Po krachu na finančních trzích přestaly zahraniční banky podporovat realitní sektor, poklesla produkce v průmyslu a službách a zvýšilo se státní zadlužení. Hrozbu státního bankrotu se podařilo v prosinci 2008 odvrátit získáním úvěru od MMF, EU a dalších institucí v celkové hodnotě 7,5 miliardy eur.[9] Po Islandu, Pákistánu, Ukrajině a Maďarsku se Lotyšsko stalo další zemí, která byla nucena požádat MMF o pomoc.[10] Pod tlakem recese podala 20. února 2009 vláda premiéra Ivarse Godmanise demisi.[11] Prezident Valdis Zatlers ji přijal a jmenoval designovaného premiéra Valdise Dombrovskise. Ekonomická situace se však nadále zhoršuje - premiér Dombrovskis dokonce varoval, že pokud země nezíská hotovost, vyhlásí v červnu 2009 státní bankrot. Vláda není totiž schopna dostát podmínky s níž Lotyšsko získalo úvěr od MMF, že udrží deficit veřejných financí pod 5 %. Vše tedy závisí na tom, zda se Dombrovskisovi podaří dojednat s MMF možnost deficitu až 8 %.[8]

Ekonomická struktura[editovat | editovat zdroj]
Průmysl[editovat | editovat zdroj]
Hlavní průmyslová odvětví: strojírenství, elektrotechnika, dřevozpracující průmysl, papírenský, chemický, potravinářský, textilní a průmysl stavebních hmot. V roce 2003 dominovaly ve struktuře vývozu dřevo a výrobky ze dřeva (35,2%), stavební a dopravní zařízení, stroje a výrobky z kovů (21,7%), výrobky lehkého průmyslu (13,7%), chemikálie a plasty (7,7%), zemědělské produkty a potraviny (9%) a ostatní (12,7%).[12] Důležitá průmyslová střediska jsou Riga, Daugavpils, Liepāja (metalurgie železa), Brocēni (jediná cementárna v zemi) a Jūrmala. Kromě těžby rašeliny nemá Lotyšsko zdroje nerostných surovin. Spotřeba elektrické energie je z části zajišťována její produkcí v tepelných a vodních elektrárnách a z části dovozem ze zahraničí.

Doprava[editovat | editovat zdroj]
Velký přínos financí do státního rozpočtu zaznamenává tranzitní železniční přeprava ruského zboží územím Lotyšska a přes přístavy dále do světa. Přes značný ekonomický pokles na počátku roku 2009 byl v lednu 2009 objem zboží přepraveného lotyšským železničním dopravcem LDz Cargo nižší o pouhá 3 % než v lednu 2008[13] (ve stejném období přitom klesl objem železniční přepravy v Rusku o 33 %).[14]

 Podrobnější informace naleznete v článku Železniční doprava v Lotyšsku.
Zemědělství[editovat | editovat zdroj]
V zemědělství převládá živočišná produkce. Chov skotu a prasat. Pěstuje se zde ječmen, žito, brambory, cukrová řepa a zelenina. Loví se zde zejména sledi a šproty. Produkce masa, mléčných výrobků a rybích výrobků jako jsou sardinky nebo rybí moučka. Téměř polovinu území státu pokrývají lesy 46 %, orná půda tvoří 27 %, pastviny 13 % a ostatní 14 %.

Reference[editovat | editovat zdroj]

↑ http://www.imf.org/external/pubs/ft/weo/2015/02/weodata/weorept.aspx?pr.x=77&pr.y=20&sy=2013&ey=2020&scsm=1&ssd=1&sort=country&ds=.&br=1&c=122%2C941%2C124%2C946%2C423%2C137%2C939%2C181%2C172%2C138%2C132%2C182%2C134%2C936%2C174%2C961%2C178%2C184%2C136&s=PPPGDP&grp=0&a=

↑  Exports of Latvia [online]. CIA World Factbook, 2014 [cit. 2015-01-14]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑  Imports of Latvia [online]. CIA World Factbook, 2014 [cit. 2015-01-14]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ http://www.finance.cz/zpravy/finance/201925/

↑ http://www.businessinfo.cz/cz/clanek/lotyssko/lotyssko-plan-stabilizace-ekonomiky/1000682/51541/

↑  Musíme si pomáhat. EKONOM [online]. [cit. 2008-11-16]. Dostupné online. 

↑ http://ekonomika.idnes.cz/estonsko-se-propadlo-do-recese-dzk-/eko_euro.asp?c=A080813_151643_eko_euro_fih

↑ a b http://www.patria.cz/Zpravodajstvi/1376817/lotysska-ekonomika-loni-klesla-o-46-varuje-pred-moznym-bankrotem.html

↑ http://www.euractiv.sk/ekonomika-a-euro/clanok/ekonomika-lotysska-v-najkritickejsom-stave-spomedzi-krajin-eu-012197

↑ http://investice.ihned.cz/c4-10170760-31439580-i00000_d-lotyssko-suzuji-vazne-ekonomicke-potize

↑ V Lotyšsku padla vláda, kvůli krizi, lidovky.cz, 20.2.2009

↑ http://www.mfa.gov.lv/cz/prague/o-lotyssku/podnikatelske-prilezitosti/clanky-z-prilohy/hospodarsky-vyvoj/

↑ PETROVA, Alla. In January LDz Cargo increased both import and export cargoes. The Baltic Course [online]. 2009-02-06 [cit. 2009-02-10]. Dostupné online. 

↑  Владимир Якунин: По ряду грузов динамика погрузки улучшена. РЖД-ПАРТНЕР [online]. 2009-02-04 [cit. 2009-02-10]. Dostupné online. 


  Ekonomika evropských zemí    Země  
Albánie • Andorra • Arménie • Ázerbájdžán • Belgie • Bělorusko • Bosna a Hercegovina • Bulharsko • Černá Hora • Česko • Dánsko • Estonsko • Finsko • Francie • Gruzie • Chorvatsko • Irsko • Island • Itálie • Kazachstán • Kypr • Lichtenštejnsko • Litva • Lotyšsko • Lucembursko • Maďarsko • Malta • Moldavsko • Monako • Německo • Nizozemsko • Norsko • Polsko • Portugalsko • Rakousko • Rumunsko • Rusko • Řecko • San Marino • Severní Makedonie • Slovensko • Slovinsko • Spojené království • Srbsko • Španělsko • Švédsko • Švýcarsko • Turecko • Ukrajina • Vatikán     Teritoria, koloniea zámořská území  
Akrotiri a Dhekelia (GB) • Athos (GR) • Ålandy (FI) • Faerské ostrovy (DK) • Gibraltar (GB) • Guernsey (GB) • Jan Mayen (NO) • Jersey (GB) • Man (GB) • Špicberky (NO)Území se sporným postavením: Kosovo  • Arcach •  Podněstří • Severní Kypr • Abcházie • Jižní Osetie  

Portály: Lotyšsko   | Ekonomie





Citováno z „https://cs.wikipedia.org/w/index.php?title=Ekonomika_Lotyšska&oldid=16092116“
Kategorie: Ekonomika LotyšskaSkrytá kategorie: Údržba:Články s dočasně použitou šablonou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


العربيةAsturianuБеларускаяБългарскиবাংলাCatalàDanskΕλληνικάEnglishEspañolEestiFrançaisGalegoBahasa IndonesiaIdoLietuviųLatviešuOccitanPortuguêsRomânăРусскийУкраїнськаTiếng Việt中文 
Upravit odkazy 





 Stránka byla naposledy editována 17. 5. 2018 v 15:04.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






