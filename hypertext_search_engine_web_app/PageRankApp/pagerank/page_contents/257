https://cs.wikipedia.org/wiki/%C4%8Cesk%C3%A1_Wikipedie











Česká Wikipedie

Z Wikipedie, otevřené encyklopedie


Skočit na navigaci
Skočit na vyhledávání
 Česká Wikipedie
    Hlavní strana české WikipedieURL

cs.wikipedia.org Komerční

ne Charakter stránky

internetová encyklopedie Registrace

nepovinná V jazyce

čeština Počet uživatelů

416186 registrovaných, 2044 aktivních[1] Licence obsahu

CC-BY-SA 3.0 Unported Vlastník

Wikimedia Foundation Spuštěno

3. květen 2002 Aktuální stav

online

Česká Wikipedie je českojazyčná verze Wikipedie, mezinárodní internetové encyklopedie s otevřeným obsahem, na jejíž tvorbě spolupracují dobrovolní přispěvatelé z celého světa. Celý projekt včetně české části provozuje nadace Wikimedia Foundation založená podle zákonů státu Florida (USA).[2] Na tvorbě české Wikipedie se cca 10 % podílejí i lidé ovládající češtinu žijící mimo Česko.[3] Česká verze je podle počtu článků 27. v pořadí z celkem 302 existujících jazykových verzí.[4] Je také pátou největší verzí psanou ve slovanském jazyce (po ruské, polské, ukrajinské a srbochorvatské). V prvním čtvrtletí roku 2016 na ni denně přicházelo v průměru 2 393 573 dotazů.

Obsah

1 Vznik
2 Protest proti změně autorského práva v Evropské unii
3 Rozsah projektu

3.1 Počet a objem článků
3.2 Porovnání rozsahu s jinojazyčnými verzemi
3.3 Návštěvnost
3.4 Počet správců a editorů


4 Témata, kvalita a velikost článků
5 Spory a kritika
6 Význam a ohlasy
7 Odkazy na Wikipedii
8 Jak vypadala česká Wikipedie v minulosti
9 Odkazy

9.1 Reference
9.2 Literatura
9.3 Externí odkazy




Vznik[editovat | editovat zdroj]
Wikipedie vznikla 15. ledna 2001. Česká verze byla spuštěna 3. května 2002. V té době však Wikipedie používaly software UseMod a při přechodu na nový systém MediaWiki nebyly původní tři krátké články („HomePage“, „Veda“, „Kultura“), které pravděpodobně existovaly, převedeny. První dochovanou editací na české Wikipedii je zřejmě založení Hlavní strany jejím zkopírováním ze staršího systému UseMod dne 14. listopadu 2002.[5] Autorem této editace je pravděpodobně Brion Vibber, pozdější první zaměstnanec Wikimedia Foundation.[6]
Prvním správcem české Wikipedie byl esperantista Miroslav Malovec, který se začátkem listopadu 2002[7] na Konferenci o užití esperanta ve vědě a technice v Dobřichovicích setkal s americkým esperantistou Chuckem Smithem,[8] jehož o několik dní později hostil v Brně. Na Smithův popud přeložil Malovec z esperanta do češtiny dlouhý text pro hlavní stránku.[9] „Text jsem pak poslal jinému americkému esperantistovi Brionu Vibberovi. Ten nahrál text do Wikipedie a já teprve potom viděl, že některé věci jsem přeložil špatně a žádal jsem Briona o opravu. Dal mi právo své chyby opravit a tak jsem se stal „správcem“, aniž bych chtěl opravovat někoho jiného.“[10] Nevědomky se tím kromě správce stal i tvůrcem slova „wikipedista“[11] a v analogii s esperantským „Vikipedio“ (veškerá podstatná jména v esperantu mají koncovku „-o“, např. „enciklopedio“) navíc nazval encyklopedii česky „Wikipedie“ (podle slova „encyklopedie“),[9] na rozdíl od většiny jiných jazykových verzí (např. německé), které si ponechaly anglické „Wikipedia“ (ačkoliv německy je „Enzyklopädie“).[12]
Protože Miroslav Malovec nebyl jako správce aktivní a věnoval se více psaní do esperantské Wikipedie, byl 9. března 2004 druhým správcem a byrokratem jmenován Vít Zvánovec, který 23. prosince 2003[2] přišel do Wikipedie a zapojil se do diskusí a vytváření článků. Dne 10. dubna 2004 se v Praze-Karlíně konalo patrně první české setkání redaktorů Wikipedie. 30. října 2004 se v Praze na Florenci konalo druhé takové české setkání, jehož se účastnili převážně správci se zvláštními oprávněními. 19. ledna 2005 se konalo setkání U Frgála.[13]
Vedle domovské adresy cs.wikipedia.org v polovině června 2004 získala Wikipedie též alias wikipedia.cz (přesměrována na cs.wikipedia.org). 15. února 2006 wikipedista Wikimol získal pod svou kontrolu doménu wikipedie.cz; přesměrování na cs.wikipedia.org fungovalo již delší dobu. V září 2004 se na stránkách objevilo do češtiny přeložené logo s názvem Wikipedie a heslem Otevřená encyklopedie a byla kompletně přeložena systémová hlášení softwaru MediaWiki.
Dne 6. března 2008 byl založen spolek Wikimedia Česká republika, k jehož poslání patří i propagace a podpora české Wikipedie. Od roku 2009 spolek každoročně pořádá Wikikonferenci – setkání českých přispěvatelů a čtenářů této encyklopedie.[14] Wikipedisté se scházejí také na pravidelných „wikisrazech“, např. v Praze a v Brně.[15][16][14]

Protest proti změně autorského práva v Evropské unii[editovat | editovat zdroj]
 Podrobnější informace naleznete v článku Protest Wikipedií 21. března 2019.
V pondělí 18. března 2019 se komunita české Wikipedie dohodla na jednodenním vypnutí české Wikipedie z důvodu nové reformy autorského práva Evropské unie. Komunitě české Wikipedii se nelíbí především články 11 a 13, které jsou součástí Směrnice o autorském právu na jednotném digitálním trhu. Česká Wikipedie byla vypnuta 21. března 2019. K protestu se přidala také slovenská, dánská a německá Wikipedie.[17][18]

Rozsah projektu[editovat | editovat zdroj]

Růst počtu článkůčeské Wikipedie[19]


Datum

Počet článků


14. 11. 2002

0


25. 5. 2005

10 000


2. 12. 2005

20 000


29. 4. 2006

30 000


25. 8. 2006

40 000


18. 11. 2006

50 000


17. 2. 2007

60 000


20. 6. 2007

70 000


21. 10. 2007

80 000


28. 2. 2008

90 000


19. 6. 2008

100 000


26. 10. 2008

110 000


21. 2. 2009

120 000


20. 5. 2009

130 000


31. 10. 2009

140 000


17. 2. 2010

150 000


6. 4. 2010

160 000


10. 8. 2010

170 000


5. 12. 2010

180 000


15. 3. 2011

190 000


6. 7. 2011

200 000


22. 10. 2011

210 000


30. 1. 2012

220 000


8. 5. 2012

230 000


22. 8. 2012

240 000


13. 12. 2012

250 000


19. 3. 2013

260 000


16. 7. 2013

270 000


26. 11. 2013

280 000


6. 3. 2014

290 000


24. 7. 2014

300 000


12. 12. 2014

310 000


23. 4. 2015

320 000


21. 8. 2015

330 000


18. 12. 2015

340 000


2. 4. 2016

350 000


5. 8. 2016

360 000


28. 12. 2016

370 000


8. 5. 2017

380 000


23. 9. 2017

390 000


10. 2. 2018

400 000


1. 8. 2018

410 000


16. 1. 2019

420 000

 Graf vývoje počtu článků od roku 2002
Počet a objem článků[editovat | editovat zdroj]
V lednu 2019 měla česká Wikipedie přes 419 000 článků. 20. října 2003 obsahovala 1000 článků. V září 2004, tedy ve chvíli, kdy celosvětová Wikipedie početně překonala významnou hranici jednoho milionu článků (ve všech jazykových verzích dohromady), se dostala česká Wikipedie teprve přes hranici 3000 článků. 25. května 2005 obsahovala česká verze Wikipedie 10 000 článků, 2. prosince 2005 20 000 článků, 29. dubna 2006 to bylo 30 000 hesel, 25. srpna 2006 40 000 článků, 18. listopadu 2006 50 000 článků. Od první poloviny roku 2007 tempo růstu české verze Wikipedie sice výrazně pokleslo, avšak dosažené absolutní počty článků překonávaly nové mezníky. Teprve 19. června 2008 krátce před půlnocí se ovšem česká Wikipedie přehoupla přes hranici 100 000 článků, 17. února 2010 kolem poledne pak přes 150 000 článků a 6. července 2011 byla překonána meta 200 000 článků. 24. července 2014 před půlnocí již dosáhla česká verze Wikipedie počtu 300 000 hesel.
V roce 2018 bylo vytvořeno 22 466 článků, tj. v průměru 1 872 článků měsíčně či 61 denně. Od roku 2015, kdy bylo vytvořeno 29 901 článků, jde o soustavný pokles.[20]
Měsíční přírůstek počtu článků byl v roce 2006 stabilně kolem 8 %, což v říjnu 2006 představovalo kolem 80 nových článků denně, zatímco v největších jazykových verzích Wikipedie byl měsíční přírůstek tehdy kolem 4–6 %, celkově na Wikipedii kolem 6 %. Z hlediska objemu databáze nebo počtu slov byl však poměrný růst české Wikipedie srovnatelný s anglickou, francouzskou i japonskou verzí (kolem 7 % měsíčně). Počet přesměrování byl v roce 2006 relativně vysoký, jednalo se o zhruba 50 % celkového počtu článků, podobně jako v německé verzi.

Porovnání rozsahu s jinojazyčnými verzemi[editovat | editovat zdroj]
V počtu článků byla česká Wikipedie z více než 300 jazykových verzí na 27. místě (k 1. lednu 2019).[21] Slovenská verze je asi 1,8× menší. Rozsah české Wikipedie je přibližně 14× menší než anglické. Dalšími nejrozsáhlejšími verzemi jsou švédská, německá, francouzská a nizozemská. Mnohé z verzí jsou však svým rozsahem spíše symbolické. (49 verzí má méně než 1 000 článků.) České články tvoří 0,8 % z celkového počtu ve všech jazykových verzích. Články na anglické Wikipedii tvořilo 11,7 % z počtu článků.
Česká Wikipedie je šestou největší mezi verzemi ve slovanských jazycích (k lednu 2019). V těchto jazycích je napsáno přes 6 401 000 článků (13 %) z celkového počtu článků na všech světových verzích Wikipedie. V rámci slovanských jazyků jsou největšími verzemi Wikipedie ruská, polská, ukrajinská, srbská a srbochorvatská. Česká verze obsahuje 6,5 % článků na všech Wikipediích psaných ve slovanských jazycích. Za ní následují bulharská a slovenská.[22]
Na 1 000 mluvčích českého jazyka připadá 31,4 článku české Wikipedie.[23] V porovnání s jinými jazykovými verzemi je tak kolem 50. místa.

Návštěvnost[editovat | editovat zdroj]
V roce 2018 bylo zobrazeno celkem přes 789 milionů dotazů. Denní průměr byl 2 161 768 a měsíční 65 753 783 dotazů. Nejvíce dotazů bylo zobrazeno v lednu (82 023 372), nejméně v červenci (52 383 137). Během týdne bylo zpravidla nejvíce dotazů v úterý (2 275 098), nejméně v sobotu (1 939 155). Nejvíce dotazů za den přišlo ve středu 14. listopadu (3 563 699), nejméně v sobotu 21. července (1 505 922).
V České republice ze všech jazykových verzí Wikipedie nejvíce dotazů směřuje do české Wikipedie (69 %), anglické (22,6 %), ruské (2,6 %), německé (1,5 %), portugalské (0,8 %) a slovenské (0,7 %). Česká verze je populární i v sousedním Slovensku, kde do ní směřuje 12 % dotazů a je třetí nejpoužívanější jazykovou verzí po slovenské (44 %) a anglické (34,5 %).[24]

Počet správců a editorů[editovat | editovat zdroj]
 Graf vývoje počtu velmi aktivních editorů (více než 100 editací měsíčně) od roku 2003
V lednu 2019 měla česká Wikipedie 32 správců.[25] Správci jsou dobrovolní editoři s nadstandardními redakčními oprávněními. Při samotné tvorbě obsahu jsou však svými právy rovni všem ostatním uživatelům a editorům.
K uvedenému datu bylo zaregistrováno přes 437 000 uživatelů (v české verzi nazývaných wikipedisté). Systematicky a často se však editacím dlouhodobě věnuje necelá stovka lidí – velmi aktivních editorů, kteří v průběhu měsíce provedou více než sto editací a jejichž počet zůstává stabilní již od ukončení období 2004–2007, ve kterém narostl prakticky z nuly (viz graf). Počet aktivních editorů, tedy těch, kteří v průběhu měsíce provedou více než pět editací, se v dubnu 2016 pohyboval kolem 2 200. Asi 12 % editací tehdy prováděli neregistrovaní přispěvatelé a přes 14 000 uživatelů provedlo od svého příchodu na české Wikipedii celkem alespoň deset editací.[zdroj?]
V roce 2012 provedli 91,6 % editací české Wikipedie uživatelé z České republiky, 2,4 % uživatelé ze Slovenska a 0,8 % uživatelé z Německa. Z České republiky bylo také editováno 6,9 % článků esperantské Wikipedie.[26]

Témata, kvalita a velikost článků[editovat | editovat zdroj]
Doposud nebyl proveden nezávislý výzkum, který by se zabýval kvalitou hesel na české Wikipedii a například je srovnával s dalšími dostupnými česky psanými encyklopediemi, jak se stalo v případě studie publikované v časopise Nature, kde byly srovnávány anglická Wikipedie a Britannica.

Spory a kritika[editovat | editovat zdroj]
Trvalým ohniskem konfliktů komunity byl spor o pravopis, který se s různou intenzitou vracel až do podzimu 2005. Dva významní přispěvatelé, Vít Zvánovec a Tompecina (Tomáš Pecina), druhý a třetí správce české Wikipedie, užívali a obhajovali neobvyklý archaizující pravopis, což se setkalo s nevolí u značné části ostatních editorů.[27]
Konstruktivní spolupráce i spory a hádky jsou součástí běžného života Wikipedie, řeší se diskusemi, hlasováním, ale i takzvanými revertovacími válkami, kdy tatáž úprava je vícekrát po sobě vrácena zpět a opět obnovena. Takto se projevuje i například specifický český spor o název státního území (Česko versus Česká republika) nebo spor o přechylování cizích příjmení. Ke kontroverzním tématům patří také např. homosexualita, psychotronika, telepatie nebo komunismus.[28]
Kritizována bývá na české Wikipedii i motivace a odborná způsobilost jejích správců.[29] Kritici[kdo?] se domnívají, že např. některá pravidla působí mnohoznačně, což působí potíže jak běžným přispěvatelům, tak ale i současným správcům, kteří je mohou – dle svých zkušeností – interpretovat rozličně. Výsledkem jsou zmatky při zpracovávání nových editací již stávajících hesel a některé praktiky s novými hesly, kdy dochází z důvodu údajné neověřitelnosti či nedostatečné významnosti k redukcím až mazání některých hesel, zatímco hesla jiná (přinejmenším obsahově stejně sporná), starší likvidována nejsou.
Palčivým problémem české Wikipedie je také soustavné porušování autorských práv nemalým počtem přispěvatelů, což neúměrně zatěžuje správce, kteří se snaží texty porušující autorská práva odstranit, a celkově snižuje věrohodnost Wikipedie. V důsledku naprostého ignorování autorských práv pouze jedním uživatelem muselo být z české Wikipedie odstraněno několik tisíc článků.[30] V případě ostatních odhalených autorů se počet jimi založených článků porušujících autorská práva pohyboval maximálně v řádu desítek.
V roce 2008 kritizoval českou Wikipedii Patrick Zandl na svém blogu.[31] Server Lupa.cz zveřejnil článek týkající se sporů na české Wikipedii.[32] Reflex psal o české Wikipedii v dubnu 2006[33] a v srpnu 2008.[34] Lehkou kritiku několika politických hesel přinesl server idnes.cz.[35] Kritiku hesla Brno, zejména toho na anglické Wikipedii, přinesl Brněnský deník.[36]

Význam a ohlasy[editovat | editovat zdroj]
Související informace naleznete také ve článku Wikipedie:Ohlasy v médiích.
 Diplom a kolekce dárků, které obdržela česká Wikipedie za své vítězství v hlasování veřejnosti v kategorii Projekt roku ankety Czech Open Source 2008.
 Diplom a čokoládový notebook, které obdržela česká Wikipedie za své vítězství v hlasování veřejnosti v kategorii Projekt roku ankety Czech Open Source 2010.
Články z české Wikipedie mívají velmi dobré umístění ve výsledcích vyhledávání, například ve vyhledávači Google. Postupně se tak stává tato encyklopedie obecně známou. Již v počátcích české Wikipedie v roce 2004 poskytl svolavatel prvního reálného setkání wikipedistů Paddy rozhovor německému vysílání Českého rozhlasu.[37] O existenci české Wikipedie a o sporech uživatelů se zmínil např. i Miloš Čermák v rozsáhlém článku pro časopis Reflex č. 16/2006.[33] Dne 16. května 2006 začal portál Seznam.cz[38] přebírat obsah české Wikipedie.
Na jaře 2007 česká Wikipedie zvítězila v anketě webu Root.cz Czech Open Source 2007 v kategorii Projekt v hlasování veřejnosti a byla také vyhlášena absolutním vítězem.[39] V dalším ročníku své vítězství v hlasování veřejnosti v kategorii Projekt obhájila.[40] Po roční pauze opět zvítězila v roce 2010.[41] V roce 2015 byla česká Wikipedie hlavním tématem 30. vydání týdeníku Dotyk.[42]
Významným propagátorem Wikipedie je i prof. Jan Sokol, který na wiki také aktivně působí.[43][44][45] V roce 2016 získala česká Wikipedie cenu Slovník roku.[46]

Odkazy na Wikipedii[editovat | editovat zdroj]
cs.wikipedia.org – česká edice Wikipedie
Nejlepší články
Dobré články
Historie české Wikipedie
Kronika české Wikipedie
Ohlasy v médiích
Statistiky české Wikipedie
Jak vypadala česká Wikipedie v minulosti[editovat | editovat zdroj]
Pramenem je zejména archive.org

Hlavní strana 24. listopadu 2002
Hlavní strana 2. února 2004
Hlavní strana 4. února 2006
Hlavní strana 16. ledna 2008
Hlavní strana 9. února 2010
Poslední změny 1. května 2003
Poslední změny 4. května 2004
Odkazy[editovat | editovat zdroj]
Reference[editovat | editovat zdroj]

↑ [1]

↑ Wikimedia Foundation – Frequently Asked Questions Archivováno 22. 12. 2010 na Wayback Machine, často kladené otázky na webu Wikimedia Foundation, anglicky

↑ Wikimedia Traffic Analysis Report – Page Edits Per Wikipedia Language – Breakdown, oficiální statistiky Wikimedia Foundation, navštíveno 18. 4. 2013

↑ WikiStats – List of Wikipedias, oficiální statistiky Wikimedia Foundation, navštíveno 20. 5. 2018

↑ Hlavní strana, česká Wikipedie, 14. 11. 2002

↑ Wikipedia contributors. Wikipedia:Usemod article histories [online]. Wikipedia, the free encyclopedia, rev. 2011-07-29 [cit. 2013-06-13]. Dostupné online. (anglicky) 

↑ VŠETEČKA, Roman. Wikipedie slaví 10 let. Česká verze vznikla díky esperantu. iDNES.cz [online]. 18.01.2011 [cit. 2013-12-01]. Dostupné online. 

↑ Promoting the Esperanto Wikipedia (Part 4 of 4)

↑ a b Hlavní strana, Česká Wikipedie, 17. 11. 2002

↑ Wikimedium/Číslo 1 – 2011 – Nikde se nedají opravit chyby tak snadno jako na Wikipedii (rozhovor s M. Malovcem)

↑ Přispěvatelé Wikipedie. Wikipedie:Pod lípou/Archiv 2012/01 [online]. Wikipedie, otevřená encyklopedie, rev. 2012-12-31 [cit. 2013-06-13]. Kapitola Jmenný prostor Wikipedista. Dostupné online. (česky) 

↑ Wikipedia contributors. Wikipedia:Slogans [online]. Wikipedia, the free encyclopedia, rev. 2013-05-01 [cit. 2013-06-13]. Dostupné online. (anglicky) 

↑ Wikipedie:Pod reálnou lípou/U frgála, Praha, 19. ledna 2005, česká Wikipedie, stránka založena 13. 2. 2005

↑ a b 15 faktů o české Wikipedii, která dnes slaví 15 let

↑ Wikipedie:Pod reálnou lípou

↑ KUBOVÁ, Barbora. Svobodné informace jsou pro každého / Pro získání základního vhledu je nenahraditelná, říká mladík o Wikipedii. Brněnský deník. 15. 9. 2015, čís. 216, s. 1. Dostupné online [cit. 2019-02-09]. ISSN 18020887. 

↑  Česká Wikipedie plánuje „stávku“ na protest proti plánované směrnici EU. iDNES.cz [online]. 2019-03-18 [cit. 2019-03-20]. Dostupné online. 

↑ ŽIVÉ.SK. Slovenská Wikipedia chystá protest, na deň prestane fungovať. Živé.sk [online]. [cit. 2019-03-20]. Dostupné online. 

↑ Kronika české Wikipedie

↑ Wikipedie:Kronika

↑ meta:List of Wikipedias

↑ Přehled verzí Wikipedie podle jazykových skupin

↑ Seznam verzí Wikipedie podle počtu uživatelů jazyka na článek

↑ Wikipedia pageviews 8.4.2019

↑ Seznam všech uživatelů, skupina Správci, česká Wikipedie, automaticky generovaný seznam

↑ Wikimedia Traffic Analysis Report – Page Edits Per Wikipedia Language, citováno 10. října 2012

↑ Wikipedie:Spor o pravopis, česká Wikipedie, stránka založena 12. 8. 2004

↑ LAUSCHMANN, Jindřich. Nejkontroverznější hesla na Wikipedii? U Čechů jasně homosexualita [online]. Dostupné online. 

↑ Jan Lipšanský: Neobjektivní Wikipedie? aneb „Pravidlo určující významnost“, DSL.cz, 4. 10. 2007

↑ Wikipedie:Archiv porušení práv/Zp, česká Wikipedie, stránka založena 11. 1. 2008

↑ Patrick Zandl: Česká Wikipedie je někdy zvláštní (a proč by se mi líbil Knol), Marigold.cz, 20. 8. 2008

↑ David Antoš: Spory na Wikipedii aneb válka o "h", Lupa.cz, 21. 7. 2006

↑ a b Miloš Čermák: http://www.reflex.cz/Clanek23522.html, Reflex č. 16/2006, Reflex.cz, 20. dubna 2006, on-line verze již bez přihlášení není přístupná

↑ Jan A. Novák: Moje srážka s českou Wikipedií, Reflex č. 22/2008, str. 59, Reflex.cz, 14. srpna 2008, článek v on-line verzi již bez přihlášení není přístupný

↑ Adam B. Bartoš: Dokonalý Bém a mlátička Vondruška aneb politici na Wikipedii, iDnes.cz, 13. 7. 2008

↑ Kateřina Slámová, Barbora Fialová: Brno na Wikipedii: místo divadel porno, Brněnský deník, 26. 6. 2008

↑ Daniel Satra: "Wikipedia ist ein Netz im Netz", Český rozhlas, 16. 4. 2004, rozhovor s Patrickem Zörnerem

↑ Encyklopedie.seznam.cz, Seznam.cz a. s.

↑ Česká Wikipedie se stala vítězem ankety Czech Open Source 2007 Root.cz, 16. 5. 2007, redakce

↑ Vítězem ankety Czech Open Source 2008 je LinuxExpo, Root.cz, 11. 6. 2008, redakce

↑ Petr Krčmář: Vítězem ankety je software FreeRapid Downloader, Root.cz, 8. 6. 2010

↑  Dotyk [online]. 2015-07-24 [cit. 2015-08-19]. Roč. 2015, čís. 30. Dostupné online. 

↑ http://byznys.lidovky.cz/wikipedie-uz-davno-neni-hracka-dee-/media.aspx?c=A150319_161742_ln_domov_ele

↑ https://www.i60.cz/clanek/detail/6675

↑ https://www.novinky.cz/kultura/salon/280887-filosof-a-netrpelivy-ucitel-jan-sokol-spravcem-svych-vedomosti.html

↑  JTP - Slovník roku 2016 udělen. www.jtpunion.org [online]. [cit. 2018-11-05]. Dostupné online. 


Literatura[editovat | editovat zdroj]
SEDLÁČEK, Štěpán. Autorství a aktérství na české Wikipedii. Praha, 2017.  Diplomová práce. Univerzita Karlova, Fakulta humanitních studií – Katedra obecné antropologie. Vedoucí práce Yasar Abu Ghosh.  Dostupné online. 
Externí odkazy[editovat | editovat zdroj]
 Obrázky, zvuky či videa k tématu česká Wikipedie ve Wikimedia Commons 
 Zpráva Výsledky ankety CZECH OPEN SOURCE 2008 ve Wikizprávách
encyklopedie.seznam.cz – vyhledávání v českých encyklopediích včetně Wikipedie
ANTOŠ, David. Spory na Wikipedii aneb válka o "h". Lupa.cz [online]. 2006-07-21 [cit. 2015-11-23]. Dostupné online. (česky) 
BĚLKA, Michal. Wikipedie [online].  Mladá Boleslav:  2012-03-28 [cit. 2015-11-23]. Dostupné online. (česky) 
Přednáška Michala Reitera o 10 letech české Wikipedie 11. 10. 2012
Kanál na YouTube
  Jazykové verze Wikipedie podle počtu článků    5 000 000+  
anglická (en:) • cebuánská (ceb:)    2 000 000+  
švédská (sv:) • německá (de:) • francouzská (fr:)    1 000 000+  
nizozemská (nl:) • ruská (ru:) • španělská (es:) • italská (it:) • polská (pl:) • warajská (war:) • vietnamská (vi:) • japonská (ja:) • čínská (zh:) • portugalská (pt:)    750 000+  
ukrajinská (uk:)    500 000+  
arabská (ar:) • perská (fa:) • srbská (sr:) • katalánská (ca:)    250 000+  
norská (bokmål) (no:) • finská (fi:) • indonéská (id:) • srbochorvatská (sh:) • maďarská (hu:) • korejská (ko:) • česká (cs:) • rumunská (ro:) • malajská (ms:) • turecká (tr:) • baskická (eu:) • esperantská (eo:)    100 000+  
arménská (hy:) • bulharská (bg:) • dánská (da:) • hebrejská (he:) • slovenská (sk:) • Min Nan (zh-min-nan:) • kazašská (kk:) • minangkabauská (min:) • čečenská (ce:) • chorvatská (hr:) • litevská (lt:) • estonská (et:) • slovinská (sl:) • běloruská (be:) • řecká (el:) • galicijská (gl:) • urdská (ur:) • norská (nynorsk) (nn:) • zjednodušená angličtina (simple:) • ázerbájdžánská (az:) • uzbecká (uz:) • latinská (la:) • hindská (hi:) • thajská (th:) • gruzínská (ka:) • volapük (vo:) • tamilská (ta:) • jihoázerbájdžánská (azb:) • velšská (cy:)    75 000+  
asturská (ast:) • makedonská (mk:) • tádžická (tg:) • malgašská (mg:) • lotyšská (lv:) • okcitánská (oc:) • tatarská (tt:) • kyrgyzská (ky:) • bosenská (bs:) • tagaložská (tl:) • albánská (sq:)    50 000+  
névárská (new:) • kantonská (zh-yue:) • telužská (te:) • afrikánská (af:) • bretonská (br:) • běloruská (taraškevica) (be-tarask:) • piemontská (pms:) • bengálská (bn:) • malajálamská (ml:) • lucemburská (lb:) • javánská (jv:) • haitská (ht:) • skotská (sco:) • maráthská (mr:)    25 000+  
irská (ga:) • svahilská (sw:) • západopaňdžábská (pnb:) • islandská (is:) • baškirská (ba:) • barmská (my:) • čuvašská (cv:) • západofríská (fy:) • dolnoněmecká (nds:) • sundská (su:) • lombardská (lmo:) • aragonská (an:) • jorubská (yo:) • nepálská (ne:) • paňdžábská (pa:) • gudžarátská (gu:) • ido (io:) • bavorská (bar:) • sicilská (scn:) • alemanská (als:) • bišnuprijskomanipurská (bpy:)   Seznam všech jazykových verzí Wikipedie s aktuální statistikou





Citováno z „https://cs.wikipedia.org/w/index.php?title=Česká_Wikipedie&oldid=17169510“
Kategorie: Jazykové verze WikipedieČeské internetové stránkyVzniklo 2002České encyklopedieSkryté kategorie: Údržba:Články obsahující nedoložená tvrzeníÚdržba:Články s vyhýbavými slovy




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


Afrikaansالعربيةঅসমীয়াAzərbaycancaБеларускаяБеларуская (тарашкевіца)‎БългарскиবাংলাCatalàНохчийнЧӑвашлаDanskDeutschΕλληνικάEnglishEsperantoEspañolEuskaraفارسیFrançaisעבריתहिन्दीMagyarՀայերենBahasa IndonesiaItaliano日本語ქართულიҚазақша한국어لۊری شومالیМакедонскиBahasa MelayuNederlandsPolskiPortuguêsRomânăРусскийSrpskohrvatski / српскохрватскиSimple EnglishSlovenčinaСрпски / srpskiSvenskaKiswahiliதமிழ்ТоҷикӣไทยTagalogTürkçeТатарча/tatarçaУкраїнськаOʻzbekcha/ўзбекчаTiếng ViệtVolapük中文粵語 
Upravit odkazy 





 Stránka byla naposledy editována 23. 4. 2019 v 13:53.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






