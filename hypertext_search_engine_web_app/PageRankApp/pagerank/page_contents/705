https://cs.wikipedia.org/wiki/Wikimedia_Commons











Wikimedia Commons

Z Wikipedie, otevřené encyklopedie


Skočit na navigaci
Skočit na vyhledávání
Na tento článek je přesměrováno heslo Commons. Tento článek pojednává o úložišti licenčně volných médií. Možná hledáte: Občina (sociologie), český ekvivalent anglického slova „commons“.
Wikimedia Commons
    URL

http://commons.wikimedia.org/ Komerční

Ne Licence obsahu

Svobodné Vlastník

Wikimedia Foundation Spuštěno

7. září 2004 Alexa rank

304[1]

Wikimedia Commons (zkráceně jen Commons) je projekt nadace Wikimedia, který slouží jako organizované centrální úložiště licenčně volných fotografií, videa, ilustrací, zvuků a dalšího multimediálního obsahu. Tyto soubory jsou zároveň přístupné ze všech projektů Wikimedia Foundation ze všech jazykových verzí. Projekt byl navržen Erikem Möllerem v březnu 2004 a spuštěn 7. září 2004. Editační a uživatelské prostředí Commons je téměř shodné jako editační prostředí Wikipedie, rovněž se používá stejný princip a podobný systém kategorizace obsahu a podobný způsob samosprávného rozhodování. Projekt Commons nemá více jazykových verzí, základním jazykem projektu Commons je angličtina, která je preferována zejména pro pojmenovávání kategorií, názvy obrázků a projektové diskuse však mohou být ve kterémkoliv jazyce podle potřeby. S tematickými kategoriemi a články jazykových verzí projektu Wikipedie jsou tematické kategorie projektu Commons částečně propojeny lokálními mezijazykovými odkazy nebo prostřednictvím tematických položek projektu Wikidata.

Obsah

1 Vztah k sesterským projektům
2 Organizace projektu
3 Rozsah projektu
4 Výběry fotografií

4.1 Obrázky roku


5 Odkazy

5.1 Reference
5.2 Související články
5.3 Externí odkazy




Vztah k sesterským projektům[editovat | editovat zdroj]
Původně měl každý z projektů Wikimedia Foundation oddělené úložiště souborů a nebylo možné například v české Wikipedii přímo použít obrázek z anglické. Obrázek musel být z anglické Wikipedie nejdříve zkopírován na českou. Projekt Wikimedia Commons byl spuštěn až tři roky po Wikipedii.
Některé z projektů Nadace Wikimedia (například nizozemská, švédská, dánská, obě norské, španělská, baskická, polská, česká a slovenská Wikipedie) přemístily prakticky veškerý multimediální obsah na projekt Commons a lokální ukládání obrázků atd. už neumožňují, jiné projekty (například anglická verze Wikipedie) buď dosud proces přesunu nestačily dokončit nebo i záměrně ponechávají některé soubory uložené lokálně, například z důvodu, že na daném projektu zvolili mírnější licenční politiku, například připouštějí i soubory pod fair use, které v projektu Commons tolerovány nejsou.

Organizace projektu[editovat | editovat zdroj]
Projekt Wikimedia Commons je relativně autonomním projektem, který samostatně spravuje komunita jeho přispěvatelů a uživatelů podle ustálených pravidel a zvyklostí a s pomocí uživatelů s různými stupni zvláštních správcovských a jiných práv.
Samosprávně jsou z projektu vyřazovány a mazány soubory, které nevyhovují podmínkám projektu, například vybočují z jeho tematického zaměření nebo jsou pro projekt nepřijatelné z hlediska autorských či jiných práv. Jinak ovšem počet nahraných souborů k jednotlivým tématům není omezen.
Každý soubor je spojen se svou popisnou stránkou, která obsahuje popis obsahu souboru a základní informace o autorství a uvolnění autorských práv svobodnou licencí, o datu původu souboru, případně jeho vztahu k dalším nahraným souborům nebo dílech, z nichž je soubor odvozen atd.
Obrázky a další soubory jsou, podobně jako články v projektech Wikipedia, prostřednictvím své popisné stránky organizovány v multi-hierarchickém kategorizačním systému (se strukturou orientovaného grafu, ideálně acyklického), vycházejícího z principů modularity (soubor či kategorie je řazena pouze do nejspecifičtější kategorie nebo kategorií, nikoliv zároveň do jejich nadkategorií, přičemž složené kategorie, například „Kostely v Rusku“, kombinují souběh dvou čí více kritérií), jednoduchosti, selektivity (názvy kategorií jsou jednoznačné a nehomonymní) a univerzality (jedno téma má totožný název pro všechny země i úrovně kategorizace a kategorizační systém je maximálně jednotný a systematický, tedy potlačuje lokální rozdíly nářečí a terminologie, a paralelní větve kategorizace mají navzájem analogickou strukturu). Kromě toho lze, stejně jako v dalších wiki projektech, používat fulltextové hledání v názvech a popisech souborů a kategorií.
Na rozdíl od projektů Wikipedie neobsahuje Commons přímo články o jednotlivých tématech, ale funkčně jsou článkům obdobné stránky s galeriemi obrázků, na nichž – na rozdíl od stránek kategorií s automaticky zobrazeným obsahem – lze obrázky či jiné soubory různými způsoby vybírat, uspořádávat, seskupovat a popisovat či komentovat. Základní informace o tématu nebo objektu lze uvést též na stránce kategorie, avšak primárním způsobem popisu témat kategorie je propojení meziprojektovými odkazy na články Wikipedie o příslušném tématu, případně položku Wikidat.

Rozsah projektu[editovat | editovat zdroj]
 Vývoj počtu souborů v projektu Wikimedia Commons
V lednu 2019 obsahovalo úložiště přes 51,4 milionu souborů. V projektu se registrovalo přes 7 426 000 uživatelů, z nichž bylo okolo 29 400 aktivních (tj. editujících v posledních 30 dnech), 227 uživatelů aktuálně mělo oprávnění správce.[2]
Úložiště je považováno za největší sbírku volně použitelných obrázků na internetu.[3]

Výběry fotografií[editovat | editovat zdroj]
V rámci projektu Commons souběžně existuje několik systémů oceňování či výběru nejlepších či kvalitních fotografií či souborů. Některé fungují na principu recenzování fotografií komunitou uživatelů, jiné na principu hlasovací ankety. Přispívání do projektu je také motivováno řadou tematických projektů v rámci národních poboček nadace Wikimedia či národních komunit wikipedistů, někdy i s grantovými příspěvky. Mezi nejvýznamnější motivační akce patří mezinárodní fotografická soutěž Wiki miluje památky.

Obrázky roku[editovat | editovat zdroj]

Tato část článku potřebuje aktualizaci, neboť obsahuje zastaralé informace.
Můžete Wikipedii pomoci tím, že ji vylepšíte, aby odrážela aktuální stav a nedávné události.  Historické informace nemažte, raději je převeďte do minulého času a případně přesuňte do části článku věnované dějinám.


Vítězné obrázky ankety Obrázek roku:





Polární záře, Bear Lake, Eielson Air Force Base, Aljaška, 2006






Broadway Tower in Cotswolds, Anglie, 2007






Koně na kopci Bianditz, Španělsko. Za nimi je vidět hora Aiako Harria, 2008






Sikhský poutník po rituální koupeli u chrámu Hari Mandir Sáhib v indickém Amritsaru, 2009






Pozorování Mléčné dráhy na observatoři Paranal v srpnu 2010 pomocí laserové korekce, 2010






Krajina v norském národním parku Folgefonna; pohled přes jezero Bondhus na ledovec Bondhus, část ledovce Folgefonna, 2011






Samice a samec vlhy pestré při krmení, 2012






Otevřená žárovka, ze které uniká mlha oxidů kovového vlákna inertní plyn, 2013






Dva motýli druhu perleťovec Juliin (Dryas iulia) pijí slzy želv v Ekvádoru, 2014






Letecký snímek majáku na severu Německa, 2015




Odkazy[editovat | editovat zdroj]
Reference[editovat | editovat zdroj]

↑ wikimedia.org – Traffic Details from Alexa. Data k březnu 2017.

↑ Commons:Milestones

↑ Wikimedia Commons breaks the 5,000,000 file mark


Související články[editovat | editovat zdroj]
Image hosting
Externí odkazy[editovat | editovat zdroj]
 Obrázky, zvuky či videa k tématu Wikimedia Commons ve Wikimedia Commons 
Česká verze hlavní strany Wikimedia Commons
  Projekty nadace Wikimedia     
Wikicesty • Wikicitáty • Wikidata • Wikidruhy • Wikiknihy (Wikijunior) • Wikipedie • Wikislovník • Wikiverzita • Wikizdroje • Wikizprávy • MediaWiki • Meta-Wiki • Wikimania • Commons • Inkubátor  

Portály: Fotografie





Citováno z „https://cs.wikipedia.org/w/index.php?title=Wikimedia_Commons&oldid=16978101“
Kategorie: Fotografické sbírky a knihyMultimédiaDíla pod licencí Creative CommonsProjekty nadace WikimediaSkryté kategorie: Údržba:Články s nahlášeným přesměrovánímÚdržba:Články k aktualizaci




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia CommonsMeta-Wiki 



V jiných jazycích


AfrikaansAlemannischAragonésÆngliscالعربيةܐܪܡܝܐمصرىঅসমীয়াAsturianuАварAzərbaycancaБашҡортсаBoarischŽemaitėškaБеларускаяБеларуская (тарашкевіца)‎БългарскиBislamaBahasa Banjarবাংলাবিষ্ণুপ্রিয়া মণিপুরীBrezhonegBosanskiCatalàMìng-dĕ̤ng-ngṳ̄НохчийнCebuanoکوردیЧӑвашлаCymraegDanskDeutschडोटेलीΕλληνικάEnglishEsperantoEspañolEestiEuskaraEstremeñuفارسیSuomiFrançaisFurlanGaeilgeGàidhligGalegoગુજરાતી客家語/Hak-kâ-ngîעבריתहिन्दीHrvatskiMagyarՀայերենInterlinguaBahasa IndonesiaIgboIlokanoÍslenskaItaliano日本語Basa JawaქართულიАдыгэбзэҚазақшаKalaallisut한국어RipoarischKurdîКыргызчаLatinaLumbaartLingálaLietuviųLatgaļuLatviešuमैथिलीMalagasyОлык марийMāoriBaso MinangkabauМакедонскиമലയാളംМонголBahasa MelayuMaltiမြန်မာဘာသာPlattdüütschनेपालीNederlandsNorsk nynorskNorskSesotho sa LeboaOccitanଓଡ଼ିଆИронਪੰਜਾਬੀKapampanganPolskiPortuguêsRuna SimiRomânăРусскийРусиньскыйScotsسنڌيSrpskohrvatski / српскохрватскиၽႃႇသႃႇတႆး Simple EnglishSlovenčinaSlovenščinaSoomaaligaShqipСрпски / srpskiBasa SundaSvenskaKiswahiliதமிழ்తెలుగుТоҷикӣไทยTagalogTok PisinTürkçeТатарча/tatarçaУдмуртУкраїнськаاردوOʻzbekcha/ўзбекчаVènetoTiếng ViệtWinaray吴语მარგალურიייִדישYorùbáVahcuengh中文文言Bân-lâm-gú粵語IsiZulu 
Upravit odkazy 





 Stránka byla naposledy editována 23. 2. 2019 v 12:01.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








