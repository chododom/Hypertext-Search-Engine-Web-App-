https://cs.wikipedia.org/wiki/Vizu%C3%A1ln%C3%AD_antropologie











Vizuální antropologie

Z Wikipedie, otevřené encyklopedie


Skočit na navigaci
Skočit na vyhledávání
 Plakát na vůbec první dokumentární a zároveň i etnografický film - Nanook of the North z roku 1922. Vytvořil ho Robert J. Flaherty
Vizuální antropologie je součástí antropologie a vyvinula se ze studia etnografické fotografie a etnografického filmu. Od konce 90. let čerpá však vizuální antropologie čerpá i z oblastí studia vizuální kultury, do níž spadá široké spektrum kulturních jevů, jako je například móda či  zdobení a zkrášlování lidského těla. Vizuální antropologie se systematicky zabývá jak interpretací různých kultur vizuálními výrazovými prostředky, tak interpretací vizuálních složek kultury. Současná vizuální antropologie se zabývá vším, co je určeno lidskému oku, a také způsoby, jakými se lidé dívají na každodenní realitu.[1]

Obsah

1 Historie

1.1 Robert Flaherty
1.2 Meadová, Bateson a další
1.3 Velká čtyřka


2 Nejznámější představitelé vizuální antropologie a jejich filmy
3 Teoretici oboru
4 Odkazy

4.1 Reference
4.2 Prameny
4.3 Externí odkazy




Historie[editovat | editovat zdroj]
Ještě před vznikem antropologie jako vědecké disciplíny na konci 19. století používali etnologové fotografii jako jeden z výzkumných nástrojů. Tehdy se často jednalo o práce, které měly za cíl zachovat pro další generace obraz způsobů života společností, u kterých se předpokládalo, že mohou zaniknout. Tak tomu bylo například u dokumentace života amerických indiánů.
Historie etnografického filmu je spojena s historií filmů naučných a dokumentárních. Určité etnografické kvality měly už některé z prvních filmů bratrů Lumièrových (například Promenades des Éléphants à Phnom Penh, 1901).

Robert Flaherty[editovat | editovat zdroj]
 Ukázka z filmu Nanuk, člověk primitivní
 Další ukázka z filmu Nanuk, člověk primitivní
Americký filmař Robert J. Flaherty, který se filmovému řemeslu věnoval od roku 1913, byl jedním z průkopníků dokumentárního a etnografického filmu.[2] Flaherty věřil, že dokumentární film zachycující opravdový život opravdových lidí může konkurovat fikci Hollywoodských studií. Věnoval se především obyvatelům severu amerického kontinentu - Inuitům. Ve svých filmech se zaměřoval především na to, co považoval za tradiční v jejich kultuře a ze svých filmů odstraňoval všechny důkazy nastupující modernity (například kovové nástroje). Pokud už se v jeho filmu takový artefakt objevil (např. gramofon), natáčený Inuit musel předstírat svůj údiv nad tímto vynálezem. Flahertyho asi nejznámějším dílem je jeho němý film Nanook of the North z roku 1922, považovaný za historicky první dlouhometrážní dokumentární film.

Meadová, Bateson a další[editovat | editovat zdroj]
Ve 30. a 40. letech došlo k dalšímu rozvoji etnografického filmu a k vytvoření jeho prvních teoretických základů. O rozvoj oboru se velkou měrou zasloužila americká antropoložka Margaret Meadová, která propagovala film jako prostředek antropologického zkoumání a věnovala se i jeho teorii. V New Yorku dodnes funguje festival etnografických filmů - Margaret Mead Film Festival.
Meadová společně s Gregory Batesonem prováděli od 30. let řadu terénních výzkumů, při kterých kromě tisíců fotografií vznikla i série etnografických filmů (například Trance and Dance in Bali z roku 1952).
Další americkou antropoložkou, která v této době vytvářela etnografické filmy byla Hortense Powdermaker.

Velká čtyřka[editovat | editovat zdroj]
Karl Heider ve své knize Ethnographic film (2006) poznamenává, že: „po Meadové a Batesonovi byla podoba vizuální antropologie vytvářena především pracemi čtveřice autorů, kteří se vizuální antropologii věnovali většinou ve druhé polovině 20. století. Jsou to: Jean Rouch, John Marshall, Robert Gardner a Tim Asch. Když se zaměříme na tuto čtveřici, můžeme dobře poznat různé podoby etnografického filmu.“

Nejznámější představitelé vizuální antropologie a jejich filmy[editovat | editovat zdroj]
Alfred C. Haddon
Torres Strait Expedition, 1898
Robert J. Flaherty
Nanuk, člověk primitivní (Nanook of the North), 1922
Moana, 1926
Muž z Aranu (Man of Aran), 1934
Jean Rouch
Jaruar, 1954-1967
Les maîtres fous (The Mad Masters), 1954
Kronika jednoho léta (Chronique d'un été), 1961
Lionel Rogosin
On the Bowery, 1957
Come Back, Africa, 1957
Margaret Meadová
Trance and Dance in Bali (1952)
John Marshall
A Kalahari Family, 1951-2000
The Hunters: A !Kung Bushmen Film, 1958
Robert Gardner
Mrtví ptáci (1965) (Dead Birds), 1963
Nuerové (The Nuer), 1970
Rivers of Sand, 1975
Forest of Bliss, 1986
Tim Asch
The Feast, 1969
Yanomamo: A Multidisciplinary Study, 1971
Magical Death, 1974
The Ax Fight, 1975
A Man Called "Bee": Studying the Yanomamo 1975
A Balinese Trance Seance, 1979
Dennis O'Rourke
Cannibal Tours, 1988
Teoretici oboru[editovat | editovat zdroj]
Jay Ruby
Karl G. Heider
Odkazy[editovat | editovat zdroj]
Reference[editovat | editovat zdroj]

↑ SOUKUP, Martin; ČENĚK, David. Vizuální antropologie: kultura žitá a viděná.. I. vyd. Červený Kostelec: Pavel Mervart, 2010. 332 s. ISBN 978-80-87378-47-2. S. 15-23. 

↑ GAUTHIER, Guy. Dokumentární film, jiná kinematografie. 1. vyd. Praha: Akademie múzických umění v Praze, 2004. ISBN 80-7331-023-6. S. 61. 


Prameny[editovat | editovat zdroj]
GAUTHIER, Guy. Dokumentární film, jiná kinematografie. Překlad Ladislav Šerý. 1. vyd. Praha: Akademie múzických umění v Praze, 2004. 507 s. ISBN 80-7331-023-6. 
Externí odkazy[editovat | editovat zdroj]
(anglicky) Krátké biografie nejdůležitějších představitelů vizuální antropologie
(anglicky) Ukázka z Flahertyho filmu Nanook of the North
(anglicky) Web americké organizace The Society for Visual Anthropology
(anglicky) Portál VisualAnthropology.net
(anglicky) Časopis Visual Anthropology Review
(anglicky) Antropologické filmové festivaly v Evropě[nedostupný zdroj]
(anglicky) Documentary Educational Resources je významný distributor etnografických filmů
(anglicky) Web festivalu etnografických filmů Margaret Meadové
Autoritní data: GND: 1028524978 | PSH: 101




Citováno z „https://cs.wikipedia.org/w/index.php?title=Vizuální_antropologie&oldid=16427818“
Kategorie: Vizuální antropologieHumanitní a společenské vědyAntropologieEtnografieSkryté kategorie: Údržba:Články obsahující odkazy na nedostupné zdrojeMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



V jiných jazycích


DeutschEnglishEspañolFrançaisItalianoLatviešuNederlandsPolskiPortuguêsРусский中文 
Upravit odkazy 





 Stránka byla naposledy editována 6. 9. 2018 v 19:37.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








