https://cs.wikipedia.org/wiki/Ekonomika_Kosova











Ekonomika Kosova

Z Wikipedie, otevřené encyklopedie


Skočit na navigaci
Skočit na vyhledávání
 Povrchová těžba uhlí v Kosovu.
 Horníci v dole u kombinátu Trepča.
 Cementárna ve městě Elez Han u hranice s Makedonií.
 Obchody v Prištině.
 Moderní budovy v Prištině.
Ekonomika Kosova je jedna z nejméně rozvinutých v Evropě. Je klasifikována jako přechodová.

Obsah

1 Historie

1.1 Království Jugoslávie
1.2 SFRJ


2 Hrubý domácí produkt
3 Zahraniční obchod
4 Černá a šedá ekonomika
5 Reference


Historie[editovat | editovat zdroj]
Království Jugoslávie[editovat | editovat zdroj]
Během 20. a 30. let byl v Kosovu prováděn program kolonizace, která měla pomoci vládě v Bělehradu zajistit přísun loajálního obyvatelstva. Kosovo bylo velmi zaostalé, bylo však bohaté na nerostné zdroje. Proto byly především během 30. let vybudovány v Kosovu železnice a moderní doly. Ve spolupráci s britským investorem byl zřízen kombinát Trepča na severu dnešního Kosova. Většina obyvatelstva se živila buď zemědělstvím, nebo řemeslnou výrobou.

SFRJ[editovat | editovat zdroj]
 V roce 1988 dosahoval ekonomický výkon Kosova jen 27 % celojugoslávského průměru. Slovinsko se naopak pohybovalo okolo 220 %.
Po skončení druhé světové války bylo 75 % obyvatel Kosova negramotných.[1]
Kosovo bylo během existence socialistické Jugoslávie velmi dlouhou dobu opomíjeno, ačkoliv patřilo k nejméně rozvinutým oblastem celé země. Vysoký počet obyvatel a rostoucí politická nespokojenost přiměly jugoslávskou vládu k tomu, aby zřídila Fond pro nerozvinuté republiky, který sloužil pro potřeby především Kosova, a také Bosny a Hercegoviny, Makedonie a Černé Hory. Kosovo čerpalo nejvíce prostředků z tohoto fondu, které sloužily pro rozvoj průmyslu a dopravní infrastruktury. V Kosovu byl především realizován těžký průmysl; energetika, zpracování kovů apod. Kosovo disponuje lignitem, olovem, zinkem, niklem, chromem a hlinitými rudami. Extenzivní rozvoj průmyslu v Kosovu po desetiletí také ale vedl k ekologickým škodám.
Dlouhodobý problém, který trápil Kosovo od nepaměti, bylo zemědělství. Vysoká koncentrace obyvatel v úrodném Kosovu a nedostatek mechanizace dokázal poměrně dlouho vázat velké množství pracovní síly právě v zemědělských činnostech. V roce 1952 představovalo zemědělství 60 % HDP Kosova.[2] Obdělávaná půda je však tradičně fragmentována na velmi malá políčka, což jednotlivým zemědělcům znemožňuje investovat více prostředků do vhodného vybavení. V roce 2012 tvořilo zemědělství 12,9 % HDP Kosova. 
Kosovské hospodářství se však i přes vysoké investice nedokázalo vymanit z vysoké míry zaostalosti. V závěru 70. let 20. století došlo k rozvoji hospodářské krize na území celé Jugoslávie. Tato skutečnost dopadla především nejvíce na Kosovo, kde došlo k značnému nárůstu nezaměstnanosti. Přerozdělování stále menšího množství volných pracovních míst v 80. letech mezi uchazeče o zaměstnání srbské, resp. albánské národnosti dále přiživovalo etnickou nevraživost a zpoté i etnický konflikt mezi Srby a Albánci. Zatímco v některých jiných částech Jugoslávie vzrostl mezi lety 1952 až 1990 HDP pětinásobně (ve Slovinsku) či čtyřnásobně (v Makedonii) v Kosovu to bylo jen dvojnásobně.[3]
Ekonomická situace Kosova se velmi zhoršila v letech 1989, kde byl vyhlášen výjimečný stav a i o rok později, kdy vláda SR Srbsko omezila podstatným způsobem autonomii Kosova. Válka v dané oblasti vedla k zničení infrastruktury, která byla po roce 1999 obnovena za pomocí investic vyspělých zemí.[4]). 
Po vyhlášení nezávislosti Kosova se však atmosféra pro zahraniční investory zlepšila jen mírně; pro Kosovo je překážkou pro přilákání více zahraničních firem problematika korupce, propojenosti politiky a byznysu[zdroj?]. Ekonomiku rovněž tíží nevyřešené vlastnické spory o některé státní podniky (např. kombinát Trepča nebo národního telekomunikačního operátora) s Bělehradem. Od roku 2008 se snaží kosovská vláda privatizovat některé státní podniky. V roce 2012 byl privatizován kosovský výrobce energie a distributor. Zahraniční pomoc činila ještě okolo roku 2017 10 % HDP Kosova; v roce 2010 představovala téměř 50 %.
Dalším problematickým faktorem je také špatné napojení Kosova na zbytek Balkánu. Tuto situaci zlepšila dálnice, která v roce 2012 spojila jihokosovské město Prizren s Albánií. V druhé dekádě 21. století také probíhají vyjednávání mezi srbskou vládou a kosovskou vládou o výstavbě dálnice z Niše do Prištiny. 

Hrubý domácí produkt[editovat | editovat zdroj]
Hrubý domácí produkt a jeho růst od 90. let 20. století velmi kolísal; od záporných čísel až k dvouciferným kladným. Od roku 2004 je však vidět mírné oživení (tříprocentní růst). Zahraniční dluhy Kosova jsou značné, dosahují 70 % HDP. Mnoho obyvatel Kosova žije v zahraničí a část svých výdělků posílají zpět do vlasti; tento příjem tvoří zhruba 13 % domácího produktu. Tato skutečnost je v případě Kosova srovnatelná s dalšími zeměmi regionu. 
V roce 2014 činil kosovský HDP na obyvatele 14 000 USD. V roce 2016 dosahoval ekonomický růst Kosova 4,1 % HDP. 

Zahraniční obchod[editovat | editovat zdroj]
Správu zahraničního obchodu a daní vykonávaly v letech 1999 - 2008 úřady OSN UNMIK, dnes je již součástí administrativy Kosovské republiky. Kosovo již není se Srbskem v celní unii, zato podepsalo smlouvu o volném obchodu s Chorvatskem, Bosnou a Hercegovinou, Albánií a Severní Makedonií. Právě s ní také kosovské podniky nejvíce obchodují.
Mezi hlavní obchodní partnery Kosova patří Itálie (27 % vývozu) a Albánie (10, 4 % vývozu). Kosovo dováží nejvíce z Makedonie (14,8 % dovozu) a Německa (13 % dovozu). Vyváženo je především zboží (56 %), hrubý materiál (25 %), živá zvířata (6 %). Kosovo dováží hlavně stroje a dopravní vybavení (21 % veškerého dovozu), zboží (20 % dovozu), paliva (16 %).

Černá a šedá ekonomika[editovat | editovat zdroj]
Vzhledem k dlouhodobě neutěšené vnitropolitické, ekonomické a lidskoprávní situaci, jež vyvrcholila ozbrojeným konfliktem, bylo Kosovo po dlouhou dobu velmi zranitelným a vhodným prostředím pro existenci organizovaných kriminálních struktur, přičemž existence nebo vliv některých z nich přetrvává dodnes. Oficiální míra nezaměstnanosti v Kosovu činila v roce 2014 31,3 % práceschopného obyvatelstva; roku 2017 se snížila na 28,7 %[5]. Značná část obyvatel Kosova však je zaměstnávána nelegálně.
Vysoká nezaměstnanost a nerozvinutost Kosova byly jedním z hlavních faktorů pro odchod velkého počtu obyvatel země do západní Evropy během Evropské migrační krize v roce 2015. V témže roce také pomohl Mezinárodní měnový fond se stabilizací a přijetím rozpočtu Kosova na následující rok.
Kosovo je spolu s Makedonií jednou z hlavních tranzitních tras pro drogové kartely. 

Reference[editovat | editovat zdroj]

↑ LATIFIĆ, Ibrahim. JUGOSLAVIJA 1945-1990 (razvoj privrede i društvenih djelatnosti). [s.l.]: [s.n.] S. 100. (srbochorvatština) 

↑ LATIFIĆ, Ibrahim. JUGOSLAVIJA 1945-1990 (razvoj privrede i društvenih djelatnosti). [s.l.]: [s.n.] Kapitola VIII SOCIJALISTIČKE REPUBLIKE I SOCIJALISTIČKE AUTONOMNE POKRAJINE, s. 140. (srbochorvatština) 

↑ LATIFIĆ, Ibrahim. JUGOSLAVIJA 1945-1990 (razvoj privrede i društvenih djelatnosti). [s.l.]: [s.n.] Kapitola VIII SOCIJALISTIČKE REPUBLIKE I SOCIJALISTIČKE AUTONOMNE POKRAJINE, s. 132. (srbochorvatština) 

↑ 
 Businessinfo.cz - Kosovo: investiční klima [online]. [cit. 2013-12-03]. Dostupné online. (česky) 

↑ Článek na protálu ekonomia-ks (albánsky)


  Ekonomika evropských zemí    Země  
Albánie • Andorra • Arménie • Ázerbájdžán • Belgie • Bělorusko • Bosna a Hercegovina • Bulharsko • Černá Hora • Česko • Dánsko • Estonsko • Finsko • Francie • Gruzie • Chorvatsko • Irsko • Island • Itálie • Kazachstán • Kypr • Lichtenštejnsko • Litva • Lotyšsko • Lucembursko • Maďarsko • Malta • Moldavsko • Monako • Německo • Nizozemsko • Norsko • Polsko • Portugalsko • Rakousko • Rumunsko • Rusko • Řecko • San Marino • Severní Makedonie • Slovensko • Slovinsko • Spojené království • Srbsko • Španělsko • Švédsko • Švýcarsko • Turecko • Ukrajina • Vatikán     Teritoria, koloniea zámořská území  
Akrotiri a Dhekelia (GB) • Athos (GR) • Ålandy (FI) • Faerské ostrovy (DK) • Gibraltar (GB) • Guernsey (GB) • Jan Mayen (NO) • Jersey (GB) • Man (GB) • Špicberky (NO)Území se sporným postavením: Kosovo  • Arcach •  Podněstří • Severní Kypr • Abcházie • Jižní Osetie  





Citováno z „https://cs.wikipedia.org/w/index.php?title=Ekonomika_Kosova&oldid=17114183“
Kategorie: KosovoEkonomika podle zemíSkrytá kategorie: Údržba:Články obsahující nedoložená tvrzení




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


العربيةAzərbaycancaБеларускаяΕλληνικάEnglishEspañolFrançaisItalianoPortuguêsRomânăРусскийShqipTürkçeУкраїнськаTiếng Việt 
Upravit odkazy 





 Stránka byla naposledy editována 4. 4. 2019 v 22:38.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






