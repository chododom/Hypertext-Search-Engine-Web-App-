https://cs.wikipedia.org/wiki/Sociologie











Sociologie

Z Wikipedie, otevřené encyklopedie


Skočit na navigaci
Skočit na vyhledávání
 Auguste Comte považovaný za zakladatele sociologie
Sociologie je společenská věda zkoumající sociální život jednotlivců, skupin a společností. O obsahu sociologie a vymezení předmětu jejího zkoumání neexistuje shoda napříč různými sociologickými školami a paradigmaty.
Sociologie je chápána např. jako věda o jednání lidí ve společnosti, o struktuře společnosti, o sociální interakci, o sociálních skupinách, o sociálních faktech, o společenském systému a nebo o sociální změně.

Obsah

1 Dějiny sociologie
2 Sociologická teorie

2.1 Dělení sociologických paradigmat dle Ritzera


3 Nominalismus a realismus

3.1 Významné sociologické směry a jejich představitelé


4 Metody sociologie
5 Vybrané konkrétní sociologické disciplíny
6 Přehled sociologických směrů a základních představitelů
7 Vztahy k jiným vědám
8 Literatura
9 Související články
10 Externí odkazy


Dějiny sociologie[editovat | editovat zdroj]
 Podrobnější informace naleznete v článku Dějiny sociologie.
Sociologie se začala formovat až na začátku 19. století. Za otce sociologie je považován francouzský filosof Auguste Comte, který také v roce 1838 poprvé užívá slovo sociologie (z latinského socius = společník nebo societas = společnost a řeckého logos = slovo, výklad). Comtova sociologie je pojímána jako pozitivní věda o společenském pokroku stojící na vrcholu hierarchie věd. Přibližně ve stejné době jako Comte zveřejňují své úvahy o vztazích ve společnosti a společenském vývoji Herbert Spencer a Karel Marx. Vedle těchto tří osobností patří do šestice sociologických klasiků ještě o generaci mladší Vilfredo Pareto, Ferdinand Tönnies, Émile Durkheim, Max Weber a Georg Simmel. V 90. letech 19. století se sociologie institucionalizovala, první nezávislou katedru sociologie založil Albion Woodbury Small v roce 1892 na Chicagské univerzitě (viz též Chicagská škola).

Sociologická teorie[editovat | editovat zdroj]
Sociologie je vědou multiparadigmatickou. Sociologické poznání není kumulativní.
Základní dělení rozlišuje sociologická paradigmata objektivistická a interpretativní. Objektivisté považují sociální realitu za objektivní skutečnost existující vně individuí. Zabývá se zkoumáním sociálních faktů, sociálních změn, sociální struktury.
Interpretativní sociologie považuje sociální realitu za konstrukt v myslích lidí a zajímá ji, jak je tento konstrukt
lidmi vytvářen, chápán a interpretován.

Dělení sociologických paradigmat dle Ritzera[editovat | editovat zdroj]
paradigma sociálního faktu (např. pozitivismus, marxismus a další konfliktualistické teorie, strukturální funkcionalismus)
paradigma sociálního chování (např. behaviorismus, teorie sociální směny, sociobiologie)
paradigma sociální definice (interpretativní sociologie – např. fenomenologická sociologie, symbolický interakcionismus, etnometodologie, sociální konstruktivismus)
Nominalismus a realismus[editovat | editovat zdroj]
Dalším přístupem k vnímání paradigmat je rozdělení na nominalismus a realismus.
Sociologický realismus vychází z předpokladu, že společnost existuje nezávisle na jednotlivci. Sociální realita je tak chápána jako objektivizována. Společnost je také více jak souhrn jednotlivých individuí. Sociální normy jsou nadindividuální. Jedinec v průběhu zdárné socializace přijímá tyto normy. Celý svět má pevný řád. Tento přístup je uplatňován hlavně v teoriích zabývajících se sociální statikou. Do sociologického realismu řadíme fenomenologickou, konfliktologickou a konsensuální sociologii.
Sociologický nominalismus naopak tvrdí, že společnost existuje mezi individui. Je tedy intersubjektivní. Sociální normy neexistují mimo vědomí. Normy se vytváří skrze interakci.
K tomuto paradigmatu patří škola interakcionistů. Těžiště tohoto paradigmatu je ve studiu sociální dynamiky.

Významné sociologické směry a jejich představitelé[editovat | editovat zdroj]
pozitivismus (Auguste Comte, Émile Durkheim) a novopozitivismus (Paul Felix Lazarsfeld, William Ogburn)
sociologismus (Émile Durkheim)
evolucionismus (Herbert Spencer)
formalismus (Georg Simmel)
marxismus (Karel Marx) a neomarxismus (Max Horkheimer, Theodor W. Adorno, Herbert Marcuse, Jürgen Habermas)
psychologismus (Gabriel Tarde, Gustave Le Bon)
behaviorismus (Burrhus Frederic Skinner, George Caspar Homans)
italská politická sociologie (Vilfredo Pareto, Robert Michels, Gaetano Mosca)
fenomenologická sociologie (Alfred Schütz)
symbolický interakcionismus (George Herbert Mead, Charles H. Cooley, Herbert Blumer)
strukturalismus (Claude Lévi-Strauss)
strukturální funkcionalismus (Talcott Parsons, Robert K. Merton)
sociální konstruktivismus (Peter Berger, Thomas Luckmann)
teorie sociální směny (George Caspar Homans, Peter Blau)
sociobiologie (Edward Osborne Wilson)
etnometodologie (Harold Garfinkel)
poststrukturalismus (Jacques Derrida, Jean-François Lyotard, Michel Foucault)
organicismus (Herbert Spencer)
Metody sociologie[editovat | editovat zdroj]
Sociologický výzkum se snaží popsat, vysvětlit či předpovědět sociální život jedinců, skupin a společností. K tomu je užívána celá řada metod, které můžeme zjednodušeně rozdělit na kvantitativní a kvalitativní.
Kvantitativní výzkum se zaměřuje na populaci. Snaží se o reprezentativnost, mají vypovídat o tom, jak je nějaký znak zastoupen v populaci, nebo jaký postoj je možné u populace najít. Nejčastěji, ne však nutně, užívá metody dotazníkového šetření či rozhovorů a kvantitativní analýzy textů.
Kvalitativní výzkum se zaměřuje na objekt. Nepopisuje zákonitosti, ale snaží se nacházet vztahy mezi kategoriemi. Nejčastěji, ale ne nutně, užívá metod focus groups, hloubkových rozhovorů a analýzy textů.

Vybrané konkrétní sociologické disciplíny[editovat | editovat zdroj]
Zkoumání biosociálních a geografických podmínek společenského života
Sociologie obyvatelstva
Sociální ekologie (sociologie města, sociologie venkova)
Sociální geografie
Sociologie etnických a rasových skupin
Sociologie sexuálních vztahů
Sociologie věkových skupin (sociologie mládeže, sociální gerontologie)
Zkoumání politické a sociálněekonomické struktury společnosti
Sociologie společenských tříd (sociologie politiky vč. teorie elit, sociologie dělnické třídy, sociologie rolnictva)
Sociologie společenských vrstev (sociologie inteligence, sociologie tzv. středních „tříd“)
Sociologie povolání
Sociologie společenských skupin (sociologie rodiny, sociologie malých skupin)
Sociologie spotřeby a životní úrovně (sociologie volného času)
Zkoumání společenských, pracovních a technických podmínek výroby
Sociologie práce
Sociologie průmyslu
Sociologie zemědělství
Sociologie techniky
Sociologie řízení
Zkoumání forem společenského vědomí
Sociologie kultury
Sociologie práva (sociologie deviantního chováni a kriminality)
Sociologie vědění a ideologie (sociologie sociologie)
Sociologie veřejného mínění
Sociologie morálky
Sociologie výchovy a vzdělání
Sociologie umění
Sociologie vědy
Sociologie náboženství
Sociologie jazyka
Zkoumání společenských institucí
Sociologie státu a práva
Sociologie politiky (sociologie politických stran, sociologie propagandy)
Sociologie armády
Sociologie zdravotnictví
Přehled sociologických směrů a základních představitelů[editovat | editovat zdroj]

Pozitivismus


Představitel

Doba života

Teorie


Saint-Simon

(1760-1825)

společnost je organismus


Auguste Comte

(1798-1857)

sociální statika x sociální dynamika



Strukturální funkcionalismus


Představitel

Doba života

Teorie


Émile Durkheim

(1858-1917)

dělba práce, společenská solidarita, anómie, sebevražda


Talcott Parsons

(1902-1979)

AGIL model


Robert K. Merton

(1910-2003)

dezintegrovaná společnost



Teorie konfliktu


Představitel

Doba života

Teorie


Karl Marx

(1818-1883)

teorie tříd, proroctví zániku kapitalismu


Ralf Dahrendorf

(1926-2009)

třídní konflikt, analýza společnosti informací


Pierre Bourdieu

(1930-2002)

model sociálního prostoru, reprodukce sociálních nerovností



Symbolický interakcionismus


Představitel

Doba života

Teorie


George H. Mead

(1863-1931)

sociální behaviorismus, významný druhý, play x game, self


Max Weber

(1864-1920)

rozumějící sociologie, legální panství, byrokracie, mocenská autorita


Florian Znaniecki a William I. Thomas

(1882-1958) ; (1863-1947)

definice situace, sebenaplňující se proroctví


Herbert Blumer

(1900-1987)

proces interpretace, proměnlivá společnost


George Caspar Homans

(1910-1989)

sociální učení, teorie směny


James Samuel Coleman

(1926-1995)

teorie racionální volby, vězňovo dilema



Fenomenologická sociologie


Představitel

Doba života

Teorie


Alfred Schütz

(1899-1959)

svět každodennosti (lebenswelt), konstrukce prvního a druhého řádu


Harold Garfinkel

(*1917)

etnometodologie


Erving Goffman

(1922-1982)

dramaturgická sociologie, stigmatizovaná identita


Peter L. Berger a Thomas Luckmann

(*1929) ; (*1927)

sociální konstrukce reality



Kritická teorie frankfurtské školy


Představitel

Doba života

Teorie


Karl Mannheim

(1893-1947)

sociologie vědění, analýza ideologií


Herbert Marcuse

(1898-1979)

spravedlivá společnost


Erich Fromm

(1900-1980)

společenský charakter člověka


Jürgen Habermas

(*1929)

kolonizace životního světa


Anthony Giddens

(*1939)

dvojitá strukturace


Vztahy k jiným vědám[editovat | editovat zdroj]
Sociologie patří mezi společenské vědy. Souvisí a spolupracuje především s těmito jinými vědami:



Sociologie
Příbuzné vědy


Filozofické předpoklady, paradigmata
filozofie


Obecné sociologické teorie, pojmy, metody
historie, ekonomie, sociální geografie, sociální psychologie, psychologie, kulturní a sociální antropologie


Teorie dílčích stránek společenské skutečnosti, konkrétní disciplíny, parciální teorie
demografie, právo, politologie, estetika, lingvistika, medicína, pedagogika


Empirický výzkum
matematika, statistika, logika, etnografie


Metody a techniky sběru a zpracování dat
demografie, právo, politologie, estetika, lingvistika, medicína, pedagogika, matematika, statistika, logika, etnografie

Literatura[editovat | editovat zdroj]
GIDDENS, Anthony. Sociologie. Praha: Argo, 1999. 595 s. ISBN 80-7203-124-4. (česky) 
GILLERNOVÁ, Ilona. Základy Psychologie, sociologie. Praha: Fortuna, 2003. 160 s. ISBN 80-7168-749-9. (česky) 
Související články[editovat | editovat zdroj]
Dějiny sociologie
Seznam sociologů
Sociální inteligence
Externí odkazy[editovat | editovat zdroj]
 Obrázky, zvuky či videa k tématu sociologie ve Wikimedia Commons 
 Téma Sociologie ve Wikicitátech
Sociologický ústav AV ČR, v.v.i.
Katedra sociologie, Fakulta sociálních studií Masarykovy univerzity
Katedra sociologie, Fakulta filozofická Západočeské univerzity v Plzni
Portál sociologie




Tento článek je příliš stručný nebo postrádá důležité informace.Pomozte Wikipedii tím, že jej vhodně rozšíříte. Nevkládejte však bez oprávnění cizí texty.

  Humanitní a společenské vědy    Humanitní vědy  
Antropologie • Archeologie • Estetika • Etnografie • Filologie • Filosofie • Historie • Lingvistika • Literární věda • Religionistika    Společenské vědy  
Ekonomie • Geografie (Socioekonomická geografie • Regionalistika) • Politologie (Mezinárodní vztahy • Politická ekonomie • Veřejná správa) • Psychologie • Sociologie (Demografie • Kulturologie • Kriminologie)    Multidisciplinární  
Teritoriální studia • Vzdělání • Informační věda • Gerontologie • Genderová studia • Management • Mediální studia • Veřejné zdraví  

Portály: Sociologie

Autoritní data: GND: 4077624-4 | PSH: 9508 | LCCN: sh85124200 | WorldcatID: lccn-sh85124200




Citováno z „https://cs.wikipedia.org/w/index.php?title=Sociologie&oldid=16708464“
Kategorie: SociologieHumanitní a společenské vědySkryté kategorie: PahýlyMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia CommonsWikicitáty 



V jiných jazycích


AfrikaansAlemannischአማርኛAragonésالعربيةمصرىAsturianuAzərbaycancaБашҡортсаŽemaitėškaБеларускаяБеларуская (тарашкевіца)‎Българскиभोजपुरीবাংলাབོད་ཡིགBosanskiCatalàCebuanoکوردیCorsuЧӑвашлаCymraegDanskDeutschZazakiΕλληνικάEmiliàn e rumagnòlEnglishEsperantoEspañolEestiEuskaraEstremeñuفارسیSuomiVõroFrançaisNordfriiskFurlanFryskGaeilge贛語GàidhligGalegoGaelgעבריתहिन्दीHrvatskiKreyòl ayisyenMagyarՀայերենInterlinguaBahasa IndonesiaInterlingueIdoÍslenskaItaliano日本語PatoisBasa JawaქართულიҚазақшаಕನ್ನಡ한국어Къарачай-малкъарKurdîКыргызчаLatinaLadinoLëtzebuergeschLingua Franca NovaLimburgsLigureLietuviųLatviešuОлык марийМакедонскиമലയാളംमराठीBahasa MelayuMaltiMirandésမြန်မာဘာသာPlattdüütschNedersaksiesनेपालीनेपाल भाषाNederlandsNorsk nynorskNorskNovialNouormandOccitanଓଡ଼ିଆИронਪੰਜਾਬੀPicardPolskiپښتوPortuguêsRomânăРусскийРусиньскыйसंस्कृतम्Саха тылаSarduSicilianuScotsSrpskohrvatski / српскохрватскиSimple EnglishSlovenčinaSlovenščinaChiShonaShqipСрпски / srpskiBasa SundaSvenskaKiswahiliதமிழ்తెలుగుТоҷикӣไทยTürkmençeTagalogTok PisinTürkçeТатарча/tatarçaУкраїнськаاردوOʻzbekcha/ўзбекчаVènetoTiếng ViệtWinaray吴语IsiXhosaייִדישYorùbáZeêuws中文Bân-lâm-gú粵語 
Upravit odkazy 





 Stránka byla naposledy editována 23. 11. 2018 v 11:10.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








