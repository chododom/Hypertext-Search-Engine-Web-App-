https://cs.wikipedia.org/wiki/Wikipedie












Wikipedie

Z Wikipedie, otevřené encyklopedie


Skočit na navigaci
Skočit na vyhledávání


Tento článek je o encyklopedii. O planetce pojednává článek Wikipedia (planetka).
Wikipedia
    Úvodní strana WikipedieURL

wikipedia.org Komerční

Ne Charakter stránky

Internetová encyklopedie Registrace

Není nutná V jazyce

vícejazyčná (seznam všech jazyků (anglicky)) Licence obsahu

Creative Commons 3.0 (někdy také GFDL) Vlastník

Wikimedia Foundation Autor

Jimmy Wales, Larry Sanger Spuštěno

15. ledna 2001 Alexa rank

5 [1](Globálně, leden 2019) Aktuální stav

Aktivní

Wikipedie (anglicky a v mnoha dalších jazycích Wikipedia; název vznikl ze slov wiki a encyclopedia) je mnohojazyčná webová encyklopedie se svobodným (otevřeným) obsahem, na jejíž tvorbě spolupracují dobrovolní přispěvatelé z celého světa. Jejím cílem je tvorba a celosvětové šíření volně přístupných encyklopedických informací. Wikipedie existuje ve více než 270 jazykových verzích různého rozsahu, přičemž rozsah zhruba třetiny z nich je spíše symbolický.
Wikipedie je jedním z projektů nadace Wikimedia, s nimiž je vzájemně provázána. Ke koordinaci jednotlivých „wikiprojektů“ slouží projekt Meta-Wiki.
Wikipedie funguje na principu tzv. wiki, což znamená, že nový článek může vložit a libovolný článek může změnit (ať už pouze opravit překlep, zkorigovat věcnou chybu, článek výrazně rozšířit nebo zcela přepsat) takřka kdokoli s přístupem na web. Tato otevřenost ovšem s sebou nese také riziko nepřesností či tzv. vandalismu. Jedním ze základních pravidel prosazovaných uživateli je tzv. nezaujatý úhel pohledu[2] – články musí nezaujatě prezentovat všechny podstatné názory na příslušné téma, aniž by některý vydávaly za jedinou objektivní pravdu. Požadavek na ověřitelnost[3] údajů v článcích je uplatňován zejména u kontroverzních údajů a témat.

Obsah

1 Historie a rozsah
2 Jazykové verze

2.1 Poměr k počtu uživatelů jazyka


3 Vypnutí Wikipedií jako protest proti změně autorského práva v EU
4 Licencování obsahu
5 Software a technika

5.1 Pomůcky k užívání Wikipedie


6 Hodnocení a kritika Wikipedie

6.1 Systematická zaujatost


7 Sesterské projekty
8 Odkazy

8.1 Reference
8.2 Související články
8.3 Externí odkazy




Historie a rozsah
 Stručná prezentace o Wikipedii
 Jimmy Wales


„

Pamatuji si na ten první den. Kliknul jsem na odkaz „Editovat“ a napsal „Hello World“.

“


— Jimmy Wales[4]

Zárodek Wikipedie vznikl v roce 1995, kdy programátor Ward Cunningham založil webové stránky nazvané WikiWikiWeb, které mohl upravovat každý jejich návštěvník - od té doby se podobných systémů, dnes označovaných jako wiki (havajské slovo pro „rychlý“, míněno stránky, na kterých může návštěvník cokoliv rychle opravit) objevilo velké množství. Velmi často jsou používány např. jako vnitrofiremní báze znalostí.
Wikipedie jako taková vznikla 15. ledna 2001 jako doplňkový projekt k dnes již neexistující encyklopedii Nupedia, do které mohli přispívat jen odborníci. Zakladateli obou projektů byli Američané Jimmy Wales (přezdívaný Jimbo), internetový podnikatel, a Larry Sanger, filosof a informatik, který brzy z Wikipedie odešel. Wales 20. června 2003 založil podle zákonů státu Florida (USA) neziskovou nadaci Wikimedia, na kterou převedl autorská a vlastnická práva související s Wikipedií i sesterskými projekty. Sanger na konci roku 2004 rozpoutal diskusi článkem, v němž kritizoval anti-elitářství, které od spolupráce odrazuje experty, a v roce 2006 založil vlastní projekt Citizendium, který má tento nedostatek napravovat.
Popularita Wikipedie vytrvale roste.[5] Postupně vedle ní vzniklo také několik sesterských projektů. Wikipedie patří mezi nejpopulárnější referenční stránky na webu,[6] každý den obslouží přibližně 60 milionů požadavků. V počtu návštěv byla v červnu 2013 na 7. místě mezi všemi internetovými stránkami. Německá verze Wikipedie byla vydána na CD a tisícistránkový výběr asi 20 000 článků německé Wikipedie byl ve spolupráci s respektovanou vydavatelskou skupinou Bertelsmann v září 2008 vydán také knižně Das Wikipedia-Lexikon in einem Band.[7] Na Internetu existuje velké množství serverů, které kopii obsahu Wikipedie nabízejí za podmínek licence GFDL.
V květnu 2005 obsahovala Wikipedie dohromady přibližně 1,5 milionu článků, v listopadu 2006 přes 5,6 milionů a v dubnu 2008 již přes 10 milionů článků. V lednu 2019 měla Wikipedie přes 49,3 milionu článků. V roce 2011 proběhl fundraising a Wikipedie tak získala 20 milionů dolarů na svůj provoz a zůstává tak dále bez reklamních prostorů.[8]

Jazykové verze
Související informace naleznete také ve článku Česká Wikipedie.

Největší jazykové verze Wikipedie (leden 2019)


Pořadí

Verze

Počet článků


1.

anglická

5 779 782


2.

cebuánská

5 379 565


3.

švédská

3 761 726


4.

německá

2 254 833


5.

francouzská

2 069 515


6.

nizozemská

1 953 497


7.

ruská

1 518 910


8.

španělská

1 496 633


9.

italská

1 489 959


10.

warajská

1 263 474

 Růst počtu článků v jednotlivých jazykových mutacích Wikipedie
V lednu 2019 existovala Wikipedie ve 303 jazykových verzích. Anglická a cebuánská verze měla přes 5 milionu článků, dalších 13 verzí mělo přes milion článků, 46 přes 100 000 článků, 80 verzí více než 10 000 článků, 113 verzí více než 1 000 článků, 38 verzí více než 100 článků a 11 verzí méně než 100 článků. Pro odlišení jednotlivých jazykových verzí se v URL používá standard ISO 639-1 – např. en pro angličtinu, cs pro češtinu atd.
Nejrozsáhlejšími verzemi jsou anglická (11,7 % celkového počtu článků Wikipedie), cebuánská (10,9 %), švédská (7,6 %), německá (4,6 %), francouzská (4,2 %) a nizozemská (4 %). 54,7 % článků Wikipedie je napsáno v 10 jazycích, 73 % ve 20 jazycích.
Česká Wikipedie byla spuštěna 3. května 2002 a v lednu 2019 obsahovala přes 419 000 článků jako 27. v pořadí. České články představovaly 0,85 % z celkového počtu článků na Wikipedii. Slovenská Wikipedie měla ve stejné době téměř 228 000 článků.
V lednu 2019 bylo na všech jazykových verzích registrováno celkem přes 79,4 milionu uživatelů, z toho na anglické 44,5 %, španělské 6,6 %, francouzské 4,2 % a německé 3,9 %. Asi 292 700 uživatelů bylo aktivních, kteří editovali v posledních 30 dnech. Z těch bylo opět nejvíce na anglické Wikipedii (42,9 %), francouzské (6,4 %), německé (6,2 %) nebo španělské (5,1 %). Celkem bylo evidováno 3 996 správců.

Wikipedie:Seznam jazyků Wikipedie
Seznam jazykových verzí s podrobnějšími údaji (anglicky)
Poměr k počtu uživatelů jazyka
V porovnání k počtu uživatelů jazyka (údaje z března 2017[9]) tabulku s náskokem vedou umělé jazyky volapük, ido a interlingua, u nichž počet článků převyšuje velmi malý počet jejich mluvčích. Prvním z umělých jazyků s velkou uživatelskou základnou je esperanto (se 120 články na 1000 mluvčích je na 22. místě). Z národních jazyků jsou na čelních místech aragonština a kornština (stovky článků na tisíc mluvčích), s více než 100 články na tisíc mluvčích pak například normanština, skotská gaelština, severní laponština. Hranici 100 článků na 1000 mluvčích dále překročily norská, bretonská a irské verze. V české verzi (43. místo v pořadí) na tisíc mluvčích připadá přibližně 35 článků, srovnatelná je čuvaština; u angličtiny cca 10. Podle závěru tabulky v nepálském, kašmírském, paštském a paňdžábském jazyce připadá méně než 100 článků na milión lidí užívajících tyto jazyky. Metodika určování počtu uživatelů jazyků je ovšem sporná, zvláště u umělých, menšinových a mezinárodně užívaných jazyků.

Vypnutí Wikipedií jako protest proti změně autorského práva v EU
 Podrobnější informace naleznete v článku Vypnutí Wikipedií 21. března 2019.
21. března 2019 byly některé jazykové verze Wikipedie vypnuty na protest proti návrhu Evropské unie o autorském právu. Konkrétně byla vypnuta česká, slovenská, německá a dánská Wikipedie. 

Licencování obsahu
Přehrát média Přednáška Petra Kadlece o licencování obsahu Wikipedie a autorskoprávních otázkách s tím spojených.
Encyklopedický obsah Wikipedie je zveřejňován pod svobodnými licencemi,[10] což znamená, že při dodržení jistých pravidel je možno jej volně kopírovat a upravovat. Texty ve Wikipedii byly zveřejňovány pod svobodnou licencí GNU FDL, v červnu 2009 však veškerý textový obsah přešel pod licenci CC-BY-SA. Většina dalšího obsahu, například obrázky a jiné vložené soubory, má být a většinou je zveřejněna pod svobodnými licencemi různých typů. Ty obrázky, jejichž licence byla příliš nesvobodná (například vylučovala komerční použití), jsou z Wikipedie postupně odstraňovány a pokud možno nahrazovány svobodnými.
V projektu Wikipedie se dbá, aby zveřejnění textů, obrázků a dalšího obsahu pod svobodnou licencí bylo v souladu se zákonnou ochranou autorského práva, což na webové síti, zvláště na anonymních webech užívajících bezplatného hostingu, nebývá vždy obvyklé.
Odlišně jsou podmínky stanoveny pro loga projektů nadace Wikimedia,[11] která jsou z režimu svobodných licencí vyjmuta.

Software a technika
 Wikipedie přijme přes 1000 požadavků za sekundu, které vyřizuje více než 170 serverů.
Wikipedie běží na svobodném software MediaWiki na clusteru vyhrazených serverů na Floridě v USA a dalších třech místech světa. MediaWiki je už třetí etapou v softwarovém vývoji. Původně, v první etapě, Wikipedie fungovala na UseModWiki od Clifforda Adamse. Zpočátku bylo třeba pro odkazy používat zápis slov bez mezer, tzv. CamelCase, později bylo možno používat dvojité lomené závorky.
Do druhé etapy Wikipedie vstoupila v lednu 2002, když začala používat wiki engine napsaný v PHP s databází MySQL, který speciálně pro Wikipedii vytvořil Magnus Manske. Následně byly několikrát provedeny úpravy za účelem zvýšení výkonu, aby bylo možno zvládnout narůstající provoz. Nakonec bylo programové vybavení znovu přepsáno, tentokrát Lee Danielem Crockerem. Tato třetí vývojová etapa byla nazvána MediaWiki a do ostrého provozu byla nasazena v červenci 2002. Má svobodnou licencí GNU GPL a používají ji všechny projekty nadace Wikimedia.
V roce 2003 byl jediný server, který do té doby obsluhoval Wikipedii, rozšířen na distribuovanou architekturu n-tier. V lednu 2005 celý projekt fungoval na 39 vyhrazených serverech umístěných na Floridě. Konfigurace zahrnovala jeden hlavní databázový server s MySQL, několik podřízených databázových serverů, 21 webových serverů s Apache a 7 serverů se Squid cache. Do ledna 2006 se serverový park rozrostl na 171 strojů na čtyřech místech světa. Na většině z nich je nainstalován operační systém Linux, převládá distribuce Fedora, po jednom serveru obsazují FreeBSD a Solaris.
Požadavky na stránky jsou nejprve vyřizovány skupinou nárazových (front-end) cachovacích serverů se Squid cache. Požadavky, které nemohou být vyřízeny z cache (vyrovnávací paměti) se posílají na dva servery pro rozložení zátěže (load-balancing) běžící na software Perlbal, které požadavky přepošlou na jeden z webových serverů s Apache. Webservery sestavují stránky z databáze a dodávají je všem Wikipediím. Dalšího zrychlení sestavování stránek pro anonymní uživatele je dosahováno dočasným ukládáním v souborovém systému, dokud nevyprší jejich časová platnost, což umožňuje ve většině běžných přístupů ke stránce vynechat opětovné sestavování.
Wikipedie začala budovat globální síť cachovacích Squid serverů v prosinci 2004 umístěním tří strojů ve Francii. Dále přibyl nizozemský cluster s 11 servery a 23 serverů v Koreji. Přes tato opatření se nedaří stále vzrůstající provoz zvládnout a rychlost zobrazování stránek poměrně kolísá.[zdroj?]
Stav Wikipedie uživatelé hlásí na stránku „Status page“[12] na serveru OpenFacts. Podrobné informace o serverech a software jsou na anglických stránkách „Wikimedia servers“.[13]

Pomůcky k užívání Wikipedie
Jsou vyvinuty různé softwarové pomůcky, které usnadňují prohlížení a editaci Wikipedie. Například pro snadnější užívání a editaci Wikipedie v prohlížeči Mozilla Firefox existuje rozšíření Wikipedia Extension.[14] V říjnu 2010 byl představen online nástroj WikiBhasha, který umožňuje snadnější tvorbu článků pomocí překladu z anglické Wikipedie do některých jiných jazykových verzí.[15]

Hodnocení a kritika Wikipedie
Wikipedie se pravidelně stává objektem zájmu médií, zakladatel Wikipedie Jimbo Wales se dokonce v roce 2006 objevil v žebříčku 100 nejvlivnějších lidí světa časopisu Time. Kromě toho se Wikipedie stala objektem řady studií, výzkumů a srovnání kvality, které se dosud zpravidla zaměřují na největší jazykové verze, anglickou a německou. Značnou pozornost vyvolal článek časopisu Nature na konci roku 2005, ve kterém byly porovnávány anglická Wikipedie a Encyclopædia Britannica se závěrem, že obsahují srovnatelný počet chyb.[16] Britannica metodiku a výsledky srovnání ostře odmítla.[17]
Wikipedie je velmi oblíbeným zdrojem referátů pro studenty všech typů škol. Podle průzkumu Cambridge ji ke studiu využívá celkem 82 procent vysokoškoláků.[18]
Ke sledovaným tématům patří spory o podobu článků, při nichž (zpravidla) dva uživatelé neustále mění editace toho druhého do své původní podoby. Většina těchto tzv. revertovacích válek (angl. edit wars) se týká malého procenta kontroverzních článků.[19] Na anglické Wikipedii k vysoce kontroverzním tématům patří např. George W. Bush, anarchismus a Mohamed.[20] K zabránění revertovacích válek byla na Wikipedii přijata řada opatření, např. pravidlo tří revertů nebo úvodní upozornění vztahující se ke kontroverzním článkům. Také se vyvinuly metody, jak revertovací války na Wikipedii automaticky detekovat.[19]
Kolem Wikipedie už vzniklo několik skandálů, vyvolaných nepravdivým obsahem článků – například v polské verzi Wikipedie dlouho existoval článek o Henryku Batutovi, což byla zcela fiktivní osoba. Trvale kriticky se k Wikipedii vyjadřují zástupci Encyclopedie Britanniky.[zdroj?]
Nejčastěji uváděným nedostatkem Wikipedie je to, že žádná vydavatelská autorita neručí za správnost obsahu.[21]
Jiná kritika se zaměřuje na fungování komunity přispěvatelů Wikipedie, případně na konkrétní čelné osoby projektu. Často pochází zevnitř komunity existující kolem Wikipedie, např. od přispěvatelů, kteří se s komunitou rozešli ve zlém, účast na tvorbě Wikipedie jim byla zakázána apod. Například stránka wikitruth.info obsahuje široké spektrum negativních hodnocení anglické Wikipedie až po zesměšňování a urážky konkrétních osob.
Daniel Dočekal o Wikipedii uvedl: „Přínosem Wikipedie je velké množství volně dostupných informací, které jsou navíc poměrně dobře vzájemně propojeny. Pokud je obsah brán s nutnou rezervou toho, že je vytvářen lidmi, tak může být velmi užitečný při rešerších.“[22]
V roce 2013 byla po Wikipedii pojmenována planetka.

Systematická zaujatost
Související informace naleznete také ve článku Systémová podjatost.
Některé zdroje Wikipedii kritizují pro její systematickou liberální (v americkém smyslu slova liberalismus, tj. liberálně-levicovou), levicovou a protikonzervativní zaujatost.[23] Sám zakladatel Wikipedie Jimmy Wales uznává, že je obsah Wikipedie liberálnější nežli názory průměru americké společnosti, ale vysvětluje to tím, že mezinárodní anglickojazyčná komunita je liberálnější než obyvatelstvo Spojených států.[24] Lawrence Solomon v National Review dochází ze zjištění, že články o tématech jako globální oteplování, inteligentní design či Roe vs. Wade vykazují systematickou zaujatost ve prospěch liberálů.[25] Zaujatý a hyperkritický pohled Wikipedie na inteligentní design uvádí ve svém článku v roce 2007 i The Christian Post.[26]
Nicholas Stix v časopise American Renaissance dokládá systematickou levicovou zaujatost Wikipedie v rasových otázkách. Wikipedie se staví pozitivně k rasové desegregaci, afirmativní akci a mezirasovému manželství. Informuje o bělošském násilí vůči jiným rasovým skupinám, ale naopak zamlčuje události opačného charakteru. Pozitivně se vyjadřuje o antirasistických i radikálních černošských aktivistech, ale naopak pomlouvá a negativně nálepkuje členy probělošských skupin. Když přijde na “věrohodného zdroje” v otázce rasy a politiky, může jimi být jen cokoliv “věrohodně levicového”. Zdroji mohou být liberální vysokoškolské noviny a dokonce i fundraisingové dopisy organizací jako Southern Poverty Law Center či Anti-Defamation League, naopak nepohodlné stránky jsou odstraňovány.[27]
V září 2010 srovnal Rowan Scarborough v časopise Human Events přístup Wikipedie k biografickým článkům o kandidátech ve volbách konaných v témže roce a vyšlo mu, že Wikipedie systematicky výrazně negativněji informuje o konzervativcích a kandidátech podporovaných hnutím Tea Party nežli o liberálech a středově orientovaných kandidátech.[28]
Tim Anderson, vyučující na University of Sydney, tvrdí, že Wikipedie podporuje politiku americké vlády a to, co o ní tvrdí média vlastněná velkými korporacemi. V článku o Hugo Chávezovi jsou používány vůči němu kritické zdroje, ale zdroje jako Venezuela Analysis a Z Magazine označují správci Wikipedie za "nepoužitelné".[29]

Sesterské projekty
 Logo nadace Wikimedia
Vedle Wikipedie provozuje nadace Wikimedia několik dalších otevřených projektů, které plní jiné než encyklopedické cíle. Mezi nejdůležitější patří: Wikislovník – výkladový slovník a tezaurus, Wikizdroje – úložiště volných dokumentů, Wikimedia Commons – sdílená sbírka multimediálních souborů, Wikizprávy – otevřené zpravodajství, Wikicitáty – sbírka citátů, Wikiknihy – volně dostupné učebnice a příručky, Wikidruhy – adresář biologických druhů, Wikimedia Commons – repozitář svobodných multimediálních děl, Wikidata – svobodná databáze znalostí a Wikicesty – cestovní průvodce.

Odkazy
Reference

↑  Wikipedia.org Traffic, Demographics and Competitors - Alexa. www.alexa.com [online]. [cit. 2017-05-20]. Dostupné online. 

↑ Nezaujatý úhel pohledu, závazné pravidlo na stránkách české Wikipedie

↑ Ověřitelnost, doporučení na stránkách české verze Wikipedie

↑ ŠTRAUCH, Adam. Wikipedie: 10 let od článku "Hello world" [online]. root.cz, 2011-01-17 [cit. 2011-01-19]. Dostupné online. 

↑ Statistiky Wikipedie v grafech (anglicky) 

↑ Statistika na alexa.com

↑ Wissen Media Verlag: Das Wikipedia Lexikon in einem Band. Die meistgesuchten Inhalte der freien Enzyklopädie

↑ LAUSCHMANN, Jindřich. Wikimedia zakončila Fundraiser 2011 s 20 miliony dolarů. tyinternety.cz [online]. 2012-01-03 [cit. 2012-01-08]. Dostupné online. 

↑ en:Wikipedia:Wikipedia articles per population

↑ viz například Wikipedie:Autorské právo (poučení o autorském právu na stránkách české verze Wikipedie)

↑ Category:CopyrightByWikimedia – loga projektů Wikimedie, která nejsou zahrnuta pod svobodnou licenci

↑  Status status page. openfacts.berlios.de [online]. [cit. 18-01-2006]. Dostupné v archivu pořízeném dne 20-11-2005. 

↑ Wikimedia servers

↑ Wikipedia Extension (anglicky) – rozšíření Firefoxu pro práci s Wikipedií (možnost stažení)

↑ Wikipedistům přibyl mocný pomocník z Indie Chip online, 19.10.2010

↑  Wikipedia versus Britannica na webu lidovky.cz

↑ Václav Nývlt: Spor o encyklopedii: která je přesnější, které víc věřit? (technet.cz, 24. 3. 2006)

↑ SUGDEN, Joanna. Half of Cambridge students admit cheating. The Times [online]. Times Newspapers Ltd., 31. 11. 2008 [cit. 2008-12-6]. Dostupné online. (anglicky) 

↑ a b SUMI, Robert, et al. Edit wars in Wikipedia. Privacy, Security, Risk and Trust (PASSAT), 2011 IEEE Third International Conference on and 2011 IEEE Third International Confernece on Social Computing. Dostupné online. DOI:10.1109/PASSAT/SocialCom.2011.47. 

↑  Topics that spark Wikipedia 'edit wars' revealed [online]. BBC. Dostupné online. 

↑ Online encyklopedie nejsou jen Wiki lupa.cz, Michal Černý

↑ ČTK. Česká mutace Wikipedie dosáhla 100.000 článků. FinančníNoviny.cz [online]. 2008-06-20 [cit. 2008-08-21]. Dostupné online. 

↑ How the Left Conquered Wikipedia

↑ Mark Glaser. "Wales Discusses Political Bias on Wikipedia". PBS Mediashift. 2007-08-21.

↑ Solomon, Lawrence. "Wikipropaganda On Global Warming". National Review. CBSNews.com. 2008-07-20.

↑ Doug Huntington. The Christian Post [online]. 2007-05-09 [cit. 2007-08-09]. Dostupné online. 

↑ Nicholas Stix: Wikipedia on Race - ‘World’s biggest encyclopedia’ serves up propaganda. American Renaissance. červenec 2007

↑ SCARBOROUGH, Rowan. Human Events [online]. 2010-09-27 [cit. 2010-10-03]. Wikipedia Dostupné online. 

↑ Marcus Browne (February 13, 2008) Wikipedia accused of 'US-centric bias' ZDNet Australia


Související články
Česká Wikipedie
SourceWatch
Necyklopedie
Wikipedia Review
Kiwix
Externí odkazy
 Galerie Wikipedie ve Wikimedia Commons
 Obrázky, zvuky či videa k tématu Wikipedie ve Wikimedia Commons 
 Kategorie Wikipedie ve Wikizprávách
 Slovníkové heslo Wikipedie ve Wikislovníku
 Výukový kurs Práce na Wikipedii ve Wikiverzitě
 Téma Wikipedie ve Wikicitátech
wikipedia.org – Mnohojazyčný vstupní portál
cs.wikipedia.org – Česká edice
Wikipedie:Seznam jazyků Wikipedie
Wikipedie:Tiskové zprávy
Wikipedie:Ohlasy v médiích
Dobré ráno: Všeználek – záznam vysílání České televize při příležitosti 18 let od vzniku Wikipedie
Změna hesla na Wikipedii přijde draho – morální problematika úpravy článků za úplatu
  Projekty nadace Wikimedia     
Wikicesty • Wikicitáty • Wikidata • Wikidruhy • Wikiknihy (Wikijunior) • Wikipedie • Wikislovník • Wikiverzita • Wikizdroje • Wikizprávy • MediaWiki • Meta-Wiki • Wikimania • Commons • Inkubátor  

  Jazykové verze Wikipedie podle počtu článků    5 000 000+  
anglická (en:) • cebuánská (ceb:)    2 000 000+  
švédská (sv:) • německá (de:) • francouzská (fr:)    1 000 000+  
nizozemská (nl:) • ruská (ru:) • španělská (es:) • italská (it:) • polská (pl:) • warajská (war:) • vietnamská (vi:) • japonská (ja:) • čínská (zh:) • portugalská (pt:)    750 000+  
ukrajinská (uk:)    500 000+  
arabská (ar:) • perská (fa:) • srbská (sr:) • katalánská (ca:)    250 000+  
norská (bokmål) (no:) • finská (fi:) • indonéská (id:) • srbochorvatská (sh:) • maďarská (hu:) • korejská (ko:) • česká (cs:) • rumunská (ro:) • malajská (ms:) • turecká (tr:) • baskická (eu:) • esperantská (eo:)    100 000+  
arménská (hy:) • bulharská (bg:) • dánská (da:) • hebrejská (he:) • slovenská (sk:) • Min Nan (zh-min-nan:) • kazašská (kk:) • minangkabauská (min:) • čečenská (ce:) • chorvatská (hr:) • litevská (lt:) • estonská (et:) • slovinská (sl:) • běloruská (be:) • řecká (el:) • galicijská (gl:) • urdská (ur:) • norská (nynorsk) (nn:) • zjednodušená angličtina (simple:) • ázerbájdžánská (az:) • uzbecká (uz:) • latinská (la:) • hindská (hi:) • thajská (th:) • gruzínská (ka:) • volapük (vo:) • tamilská (ta:) • jihoázerbájdžánská (azb:) • velšská (cy:)    75 000+  
asturská (ast:) • makedonská (mk:) • tádžická (tg:) • malgašská (mg:) • lotyšská (lv:) • okcitánská (oc:) • tatarská (tt:) • kyrgyzská (ky:) • bosenská (bs:) • tagaložská (tl:) • albánská (sq:)    50 000+  
névárská (new:) • kantonská (zh-yue:) • telužská (te:) • afrikánská (af:) • bretonská (br:) • běloruská (taraškevica) (be-tarask:) • piemontská (pms:) • bengálská (bn:) • malajálamská (ml:) • lucemburská (lb:) • javánská (jv:) • haitská (ht:) • skotská (sco:) • maráthská (mr:)    25 000+  
irská (ga:) • svahilská (sw:) • západopaňdžábská (pnb:) • islandská (is:) • baškirská (ba:) • barmská (my:) • čuvašská (cv:) • západofríská (fy:) • dolnoněmecká (nds:) • sundská (su:) • lombardská (lmo:) • aragonská (an:) • jorubská (yo:) • nepálská (ne:) • paňdžábská (pa:) • gudžarátská (gu:) • ido (io:) • bavorská (bar:) • sicilská (scn:) • alemanská (als:) • bišnuprijskomanipurská (bpy:)   Seznam všech jazykových verzí Wikipedie s aktuální statistikou

Autoritní data: AUT: kn20090528031 | GND: 7545251-0 | ISNI: 0000 0004 4914 788X | LCCN: no2008072801 | VIAF: 195846295 | WorldcatID: lccn-no2008072801




Citováno z „https://cs.wikipedia.org/w/index.php?title=Wikipedie&oldid=17067916“
Kategorie: WikipedieInternetové encyklopedieProjekty nadace WikimediaVzniklo 2001Díla pod licencí Creative CommonsSkryté kategorie: Údržba:Stránky s duplicitním voláním parametru šablonyWikipedie:Dlouhodobě polozamčené stránkyÚdržba:Články obsahující nedoložená tvrzeníMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístZobrazit zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia CommonsMeta-WikiWikizprávyWikicitáty 



V jiných jazycích


Qafár afАҧсшәаAcèhАдыгабзэAfrikaansAkanAlemannischአማርኛAragonésÆngliscالعربيةܐܪܡܝܐمصرىঅসমীয়াAsturianuAtikamekwАварAymar aruAzərbaycancaتۆرکجهБашҡортсаBoarischŽemaitėškaBikol CentralБеларускаяБеларуская (тарашкевіца)‎БългарскиभोजपुरीBislamaBahasa BanjarBamanankanবাংলাབོད་ཡིགবিষ্ণুপ্রিয়া মণিপুরীBrezhonegBosanskiᨅᨔ ᨕᨘᨁᨗБуряадCatalàChavacano de ZamboangaMìng-dĕ̤ng-ngṳ̄НохчийнCebuanoChamoruᏣᎳᎩTsetsêhestâheseکوردیCorsuQırımtatarcaKaszëbscziСловѣньскъ / ⰔⰎⰑⰂⰡⰐⰠⰔⰍⰟЧӑвашлаCymraegDanskDeutschZazakiDolnoserbskiडोटेलीދިވެހިބަސްΕλληνικάEmiliàn e rumagnòlEnglishEsperantoEspañolEestiEuskaraEstremeñuفارسیFulfuldeSuomiVõroFøroysktFrançaisArpetanNordfriiskFurlanFryskGaeilgeGagauz贛語GàidhligGalegoگیلکیAvañe'ẽगोंयची कोंकणी / Gõychi KonknniBahasa Hulontalo𐌲𐌿𐍄𐌹𐍃𐌺ગુજરાતીGaelgHausa客家語/Hak-kâ-ngîHawaiʻiעבריתहिन्दीHrvatskiHornjoserbsceKreyòl ayisyenMagyarՀայերենԱրեւմտահայերէնInterlinguaBahasa IndonesiaInterlingueIgboIñupiakIlokanoГӀалгӀайIdoÍslenskaItalianoᐃᓄᒃᑎᑐᑦ/inuktitut日本語PatoisLa .lojban.Basa JawaქართულიQaraqalpaqshaTaqbaylitKabɩyɛGĩkũyũҚазақшаKalaallisutភាសាខ្មែរಕನ್ನಡ한국어Перем КомиКъарачай-малкъарकॉशुर / کٲشُرRipoarischKurdîKernowekКыргызчаLatinaLadinoLëtzebuergeschЛаккуЛезгиLingua Franca NovaLugandaLimburgsLigureLumbaartLingálaລາວلۊری شومالیLietuviųLatgaļuLatviešuमैथिलीBasa BanyumasanМокшеньMalagasyОлык марийMāoriBaso MinangkabauМакедонскиമലയാളംМонголमराठीКырык марыBahasa MelayuMaltiMirandésမြန်မာဘာသာЭрзяньمازِرونیDorerin NaoeroNāhuatlNapulitanoPlattdüütschNedersaksiesनेपालीनेपाल भाषाOshiwamboNederlandsNorsk nynorskNorskNovialNouormandSesotho sa LeboaChi-ChewaOccitanLivvinkarjalaଓଡ଼ିଆИронਪੰਜਾਬੀPangasinanKapampanganPapiamentuPicardDeitschPälzischपालिNorfuk / PitkernPolskiPiemontèisپنجابیΠοντιακάپښتوPortuguêsRuna SimiRumantschRomaniRomânăArmãneashtiTarandíneРусскийРусиньскыйसंस्कृतम्Саха тылаᱥᱟᱱᱛᱟᱲᱤSarduSicilianuScotsسنڌيDavvisámegiellaSängöSrpskohrvatski / српскохрватскиၽႃႇသႃႇတႆး සිංහලSimple EnglishSlovenčinaSlovenščinaGagana SamoaChiShonaSoomaaligaShqipСрпски / srpskiSranantongoSiSwatiSeelterskBasa SundaSvenskaKiswahiliŚlůnskiதமிழ்ತುಳುతెలుగుTetunТоҷикӣไทยትግርኛTürkmençeTagalogSetswanaTok PisinTürkçeXitsongaТатарча/tatarçaTwiReo tahitiТыва дылУдмуртئۇيغۇرچە / UyghurcheУкраїнськаاردوOʻzbekcha/ўзбекчаTshivendaVènetoVepsän kel’Tiếng ViệtWest-VlamsVolapükWalonWinarayWolof吴语ХальмгIsiXhosaმარგალურიייִדישYorùbáVahcuenghZeêuws中文文言Bân-lâm-gú粵語IsiZulu 
Upravit odkazy 





 Stránka byla naposledy editována 23. 3. 2019 v 22:44.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








