https://cs.wikipedia.org/wiki/V%C3%A1lka_v_Ir%C3%A1ku











Válka v Iráku

Z Wikipedie, otevřené encyklopedie


Skočit na navigaci
Skočit na vyhledávání
Tento článek je o americké okupaci Iráku v letech 2003 až 2011. O současných bojích v této zemi pojednává článek Povstání v Iráku (2011–současnost).


Válka v Iráku



konflikt: Válka proti terorismu








trvání:

20. března 2003 – 15. prosince 2011 (8 let, 8 měsíců a 25 dnů) [1][2]


místo:

Irák


casus belli:

podezření z vlastnictví ZHN a údajné napojení na Al-Kajdu


výsledek:

Hlavní bojové operace ukončeny:
Dobytí Iráku koaličními silami
Svržení a poprava Saddáma Husajna
Zvolení nové irácké vlády
Pokračující útoky povstaleckých skupin a teroristů
Občanská válka mezi šíity a sunnity[3]
Humanitární krize
stažení koaličních vojsk



strany



fáze invaze (2003)
 Spojené státy
 Spojené království(2003–2011)
 Austrálie
 Polsko
podpora:
 Pešmerga
 Nizozemsko


po invazi (2003–2011)
 Spojené státy
 Spojené království
 Dánsko
 Austrálie (2003–2009)
 Itálie (2003–2006)
 Španělsko (2003–2004)
 nová irácká vláda

Irácké ozbrojené síly
Synové Iráku (s dohodami se sunnitskými šejky)
podpora:
 Írán
 Irácký Kurdistán

Pešmerga
 Mnohonárodní síly (2003–2009)

 Spojené státy (2003–2009)
 Spojené království (2003–2009)
 Austrálie (2003–2009)
 Rumunsko (2003–2009)
 Kuvajt (2003–2008)
 Česko (2003–2008)
 Slovensko (2003–2007)
aj.

Severní Irák
 Turecko


fáze invaze (2003)
 Baasistický Irák



po invazi (2003–2011)
 stoupenci strany Baas

Nejvyšší velení pro džihád a osvobozovací boj
 Naqshbandi armáda

sunnitští povstalci

 Al-Káida v Iráku (2004–2006)
 Islámský stát v Iráku (od 2006)
Islámská armáda Iráku
Ansar Sunna (2003–2007)

ší'itští povstalci

 Mahdího armáda
 Speciální jednotky
Asa'ib Ahl al-Haq
ostatní skupiny
podpora:
 Írán

 Jednotky Quds

(+ Různé ozbrojené skupiny vzniklé po zhroucení státu, často bojující mezi sebou.)


Severní Irák
 Strana kurdských pracujících



velitelé



 Džalál Talabání Núrí Málikí Masúd Barzání George W. Bush Barack Obama Tommy Franks George Casey David Petraeus

 Saddám Husajn† Udaj Husajn†  Kusaj Husajn† Izzat Ibrahim al-Douri  Abú Músá Zarkáví † Abú Ajjúb al-Masrí† Muktada al-Sadr




síla



 Irácké bezpečnostní složky650 000armáda: 273 000policie: 227 000závodní ostraha: 150 000koalice~300 000 při invazi56 000 v současnosti[4]Soukromé společnosti~120 000[5]  Kurdové50 000 při invazi375 000 v současnosti Synové Iráku~103 000 (2008)

 Baasistický Irák375 000+sunnitští povstalci~60 000Mahdího armáda~10 000Al-Káida1 300+[6]PKK ~4 000 - 8 000



ztráty



Irácké bezpečnostní síly (post-Saddámova éra): Zabito: 11 900
Koaliční ztráty (4 417 US, 179 UK, 139 ostatní, 1 323 soukromé společnosti):4 735[5][7]
Pohřešovaní, nebo zajatí koaliční vojáci: 1
Zranění koaliční vojáci (52 018 U.S.,[7] 2 746 UK,[7],[8][9] 12 000+ soukromé společnosti[10]): 66 746+


Iráčtí vojáci zabití během invaze:13 500 - 45 000 Povstalci:Zabití:~55 000Zadržení:8 300 (Američany) 24 200 (Iráčany) PKK: ~230 zabitých



Zdokumentovaná „nevynucená“ násilná úmrtí civilistů: Iraq Body Count (2009): 95 158 – 103 819, z toho je spojencům USA připisováno 40 000 obětí [11]

Válka v Iráku, někdy označovaná jako druhá válka v Zálivu[12] je označení pro konflikt, který zahájil vpád vojsk skupiny států vedených USA do Iráku v roce 2003 a skončil 15. prosince 2011, kdy v Bagdádu ministr obrany Spojených států amerických Leon Panetta oficiálně ukončil vojenské operace.[1][2] Koalice vedená Spojenými státy svrhla diktátorský režim Saddáma Husajna, zahájila okupaci Iráku, což vedlo k asymetrickému konfliktu se skupinami, které se po zhroucení státu a faktickém zničení armády odmítly vzdát ozbrojeného odporu, ale i k rozpoutání občanské války mezi šíity a sunnity.[13]

Obsah

1 Pozadí

1.1 Podpora terorismu a ZHN
1.2 1990-1991: Válka v Zálivu
1.3 1991–2003: Bezletové zóny
1.4 2002: Krize s odzbrojením
1.5 Začátek roku 2003: Poslední diplomatické pokusy před vojenským řešením


2 Invaze

2.1 Březen 2003: Průběh invaze
2.2 Duben 2003: Prozatímní koaliční správa a Iraq Survey Group
2.3 Květen 2003: „Konec hlavních bojů“


3 Okupace Iráku 2003–2011

3.1 Prosinec 2003: Saddám zajat
3.2 2004: Rozmach povstalců

3.2.1 Duben 2004: První bitva o Fallúdžu
3.2.2 Začátek–polovina roku 2004: Šíitský jih
3.2.3 Frago 242
3.2.4 Červen 2004: Dočasná irácká vláda a bitva o Nadžáf
3.2.5 Listopad 2004: Druhá bitva o Fallúdžu
3.2.6 2004: Začátek přepravy amerických bankovek do Iráku


3.3 2005: Volby a Přechodná irácká vláda

3.3.1 Srpen 2005: Vzrůstající nestabilita a obnovení bojů
3.3.2 Prosinec 2005: Volby do Národního shromáždění


3.4 2006: Stálá irácká vláda a rozmach občanské války

3.4.1 Únor 2006: Útok na mešitu al-Askarí a boje mezi sunnity a šiíty
3.4.2 Květen 2006: Stálá irácká vláda se ujímá moci
3.4.3 Podzim 2006: Nárůst sektářského násilí
3.4.4 Listopad 2006: Změny v Pentagonu, útoky v Sadr City
3.4.5 Prosinec 2006: Iraq Study Group a poprava Saddáma Husajna


3.5 2007: Vzestup počtu amerických vojáků

3.5.1 Zvýšené nároky na americké vojáky
3.5.2 Bezpečnost
3.5.3 Průzkumy o stavu v Iráku


3.6 2008: Zlepšení bezpečnostní situace

3.6.1 Americké posily a změny strategie
3.6.2 Předání moci Irácké vládě


3.7 2009: Změna v Bílém domě
3.8 2011: Stažení zahraničních vojsk


4 Irák po americkém stažení

4.1 Odhady počtu obětí
4.2 Humanitární situace
4.3 Náklady
4.4 Zákonnost invaze
4.5 Islámský stát


5 Odkazy

5.1 Reference
5.2 Související články
5.3 Audiovizuální dokumenty
5.4 Externí odkazy




Pozadí[editovat | editovat zdroj]
Podpora terorismu a ZHN[editovat | editovat zdroj]
Informace o iráckých zbraních hromadného ničení, které posloužily k ospravedlnění invaze do Iráku, se nezakládaly na pravdě.[14] Americký prezident Bush údajně před invazí věděl, že Irák nevlastní zbraně hromadného ničení.[15] V době invaze v roce 2003 byly zbraně hromadného ničení v Iráku buď již zničené nebo staré, poškozené či jinak znehodnocené, a to z výroby ještě v 80. letech, tedy v době, kdy byl Husajnův režim ještě podporován Spojenými státy a používal tyto chemické zbraně (dodané ze západního Německa) proti bouřícím se Kurdům i proti íránským jednotkám v irácko-íránské válce.[16][17]
Spojení mezi Irákem a teroristickými útoky 11. září 2001, jeden z hlavních impulzů invaze do Iráku v roce 2003, nebylo nikdy prokázáno. Všichni útočníci pocházeli ze zemí, s nimiž udržovaly Spojené státy dobré vztahy, jako Saúdská Arábie.[18]
Nebylo dokázáno, že by Irák podporoval Al-Káidu.[19] Saddám Husajn podporoval palestinský boj proti Izraeli a vyplácel posmrtné prémie v částce 25 000 dolarů rodinám palestinských sebevražedných atentátníků.[20]
Autor knihy o Saddámově vztahu k islámu v letech 1968 až 2003 prof. dr. Amatzia Baram, emeritní profesor na Katedře dějin Středního východu a ředitel centra pro Irák studia na univerzitě v Haifě, úvádí, že po prohrané válce v zálivu, kdy byla zničena většina armády Iráku, se Saddám Husajn rozhodl k teroristické válce a začal podporovat saláfismus, tedy rigidní větev islámu, k níž se hlásí Islámský stát. Dokonce napsal, že Abú Bakr al-Bagdádí je „Saddámův výtvor“.[21]

1990-1991: Válka v Zálivu[editovat | editovat zdroj]
Irácká invaze do Kuvajtu, která proběhla 2. srpna 1990, se setkala s mezinárodním odsouzením a vyústila v první válku v Zálivu. V roce 1991 Irák zaútočil na Izrael a vypálil na něj 39 raket Scud. Zemřeli dva lidé a přes 300 jich bylo raněno. Vysocí důstojníci Spojených států uvedli, že Saddám Husajn má kapacity k odpálení raket Scud s chemickými hlavicemi proti Izraeli.[22] Saddám Husajn předpokládal, že Izrael vojensky zareaguje a to by mohlo vést k rozbití koalice mezi arabskými státy a západními zeměmi.

1991–2003: Bezletové zóny[editovat | editovat zdroj]
V Irácko-íránské válce 1980–88 podporovaly západní země Irák, ale po vypuknutí války v Zálivu se vzájemné vztahy zhoršily.
Před invazí byly Spojené státy, Spojené království a Francie s Irákem v konfliktu nízké intenzity kvůli vynucování bezletových zón na jihu a severu země. Tyto zóny byly vytvořeny po válce v Zálivu. Irácká protiletadlová obrana opakovaně zaměřovala americká a britská letadla, a to často vedlo k odvetným útokům.
Přibližně devět měsíců po útocích z 11. září zahájily Spojené státy operaci Southern Focus, jejímž cílem bylo zvýšení počtu hlídkových letů a útoky na cíle v bezletových zónách, které měly oslabit velitelskou strukturu Iráku. Váha svržených bomb se z nuly[zdroj?] v březnu 2002 a 0,3 v dubnu 2002 zvýšila na 8 až 14 tun v květnu až srpnu a předválečného vrcholu dosáhla v září 2002, kdy bylo svrženo 54,6 tun bomb.

2002: Krize s odzbrojením[editovat | editovat zdroj]
 Protesty v Londýně v září 2002 proti invazi do Iráku
Problém odzbrojení Iráku přerostl v krizi v průběhu roku 2002, když prezident Spojených států amerických George W. Bush začal požadovat, aby Irák ukončil produkci zbraní hromadného ničení a splnil rezoluce Rady bezpečnosti OSN, které zbrojním inspektorům garantovaly neomezený přístup do míst, kde mohla být umístěna zařízení pro výrobu zbraní hromadného ničení. Iráku bylo po Válce v Zálivu rezolucemi Rady bezpečnosti OSN zakázáno tyto zbraně vlastnit. Rezoluce také vyžadovaly, aby Irák dovolil inspekce, které měly prokázat, zda jsou rezoluce plněny. Prezident Clinton i Bush opakovaně hrozili úderem, pokud se Irák nepodvolí rezolucím a nevpustí do země inspektory nebo jim neumožní návrat a nevydá jim požadované seznamy zbraní hromadného ničení, které jim odmítl vydat, údajně z důvodu národní bezpečnosti. Bagdád ukončil spolupráci s inspektory OSN 31. října.[23]
Podle pozdější „nebývale kritické“ zprávy vyšetřovací komise britské tajné služby MI6 byl informátor, který dodával informace o zbraních hromadného ničení, patologický lhář a inspirací popisu těchto zbraní byl americký film Skála.[24] Premiéra Tonyho Blaira však o tomto tajná služba neinformovala.

Začátek roku 2003: Poslední diplomatické pokusy před vojenským řešením[editovat | editovat zdroj]
 Colin Powell v roce 2003, kdy mluvil na půdě OSN o nebezpečí plynoucím z Iráku
Na začátku roku 2003 navrhly Spojené státy, Spojené království a Španělsko další rezoluci, která určovala Iráku termín, do kterého měl splnit předchozí rezoluce, jinak by se vystavil riziku vojenské akce. Tato rezoluce byla ale stažena, neboť nezískala dostatečnou podporu. Francie, Německo a Rusko se postavily proti vojenskému útoku a prosazovaly diplomatické řešení. Dne 20. ledna 2003 prohlásil francouzský ministr zahraničí Dominique de Villepin: „Jsme přesvědčeni, že vojenská intervence by byla nejhorším řešením.“[25]
V lednu 2003 vystoupil George W. Bush s projevem Saddám klame a podvádí svět,[26] ve kterém sdělil, že Saddám Husajn důvěryhodně nevysvětlil, kde jsou jedovaté plyny, smrtící látky a bojové hlavice. Zpravodajské zdroje prokázaly, že tisíce pracovníků iráckých bezpečnostních služeb před inspektory skrývá dokumenty a materiály, čistí místa inspekcí a monitoruje inspektory samotné.[27] Iráčtí důstojnící doprovázejí inspektory, aby zastrašili svědky. Irák blokuje OSN požadované lety výzvědných letadel, zpravodajští důstojnící vystupují jako vědci a skuteční vědci jsou vedeni k tomu, co mají říkat, pod hrozbou smrti jim a jejich rodinám.
V únoru 2003 vystoupil v OSN za Spojené státy Colin Powell s důležitým projevem[28], ve kterém mimo jiné za pomoci mnoha satelitních fotografií a obrázků vypovídal o zbraních hromadného ničení, které Saddám Husajn doposud má, nebezpečnosti jeho setrvání u moci a hrozbě, kterou pro Spojené státy a každou demokratickou zemi představuje; též o spojitosti Husajna s Al-Káidou, která údajně v Iráku operuje, financování těchto a ostatních teroristických skupin, jejich vybavení, zázemí a odhodlanost s použitím teroru zaútočit v demokratickém světě. Powellův projev obhajující Bushovu doktrínu preventivního úderu byl v Americe přijat s velkým nadšením,[zdroj?] v Evropě ale s určitou skepsí. Jedny ze zdrojů pro detaily Powellova projevu o zbraních hromadného ničení, které americká administrativa přijala, byl irácký informátor západních rozvědek, irácký vědec Rafíd Džanábí. O 8 let později Rafíd Džanábí řekl, že si vše vymyslel[29] ve snaze zbavit Irák Husajna a přinést do země demokratický režim.
V březnu 2003 oznámily Spojené státy, že „diplomacie selhala“ a bude spolu s „koalicí ochotných“ pokračovat ve snaze zbavit Irák zbraní hromadného ničení vojenskými prostředky. Dne 18. března 2003 dal George W. Bush Saddámu Husajnovi poslední šanci. Pokud do 48 hodin opustí Irák, k invazi nedojde. Podle Bushe šlo o jedinou šanci, jak zabránit použití zbraní hromadného ničení. Husajn to však odmítl. Ultimátum vypršelo 20. března ve 2 hodiny ráno.[30]

Invaze[editovat | editovat zdroj]
Březen 2003: Průběh invaze[editovat | editovat zdroj]
 Mapa invaze
 Zničené irácké tanky u Al Qadisiyah
 Američtí mariňáci eskortují irácké zajatce do tábora, 21. března 2003.
Prezident USA George W. Bush v reakci na teroristické útoky z 11. září 2001 zahájil kromě války v Afghánistánu také válku v Iráku. I v tomto případě se spokojil pouze s první rezolucí RB OSN, tedy s tím, že Saddámův režim v Iráku byl označen za hrozbu pro mezinárodní mír a bezpečnost. Nepočkal na druhou větu, kterou by mu RB OSN dala "zmocnění použít všech dostupných prostředků".[31] Koalice sjednocená pod zástavou amerického prezidenta George W. Bushe a britského premiéra Tonyho Blaira dosáhla počtu ke třiceti zemím, ale účast některé z nich byla pouze symbolická.[32] Země, které se do akce zapojily na straně USA, neplnily svůj závazek vůči OSN, ale vůči tehdejší administrativě USA. Severoatlantická aliance se jako organizace tohoto konfliktu přímo neúčastnila.[33]
Invaze do Iráku začala 20. března 2003 pod kódovým označením „Operace Irácká svoboda“. Britové používali kódové označení „Operace Telic“. Spolu se Spojenými státy americkými tvořilo „koalici ochotných“ přibližně 40 zemí, které poskytly své vojáky. K útoku byla zformována mezinárodní (britsko-americko-australská) koalice, jejíž vojenskou sílu tvořilo 17 divizí o síle 300 900 mužů, přičemž Američané a Britové tvořili 98 %.
Útok byl veden z amerických základen v jihovýchodně položeném Kuvajtu, ale v průběhu bojů byly nasazovány výsadkové jednotky i v severních částech země. Vojska vedená generálem Tommy Franksem překročila hranice Iráku v 5:34 Bagdádského času. Hlavní útok byl veden na ropná pole v Rumajle, od něj se oddělila skupina vyčleněná k obklíčení Basry. Dalším cílem se stal přístav Násiríja na řece Eufrat který byl dobyt 29. března. Po krátké přestávce pokračoval další postup do Kutu, který značně zkomplikovala písečná bouře. Vojska odtud dál mířila ke Karbale a pak na dohled k Bagdádu. V konečné fázi invaze se soustředila na hlavní město Iráku Bagdád. Ten byl 7. dubna obklíčen a téhož dne začal útok. Do rukou koaličních vojsk padl 12. dubna, kdy vojáci strhli sochu Saddáma Husajna a obsadili paláce, odkud vykonával moc. Poslední centrum odporu, město Tikrít, padlo 14. dubna.[34]

Duben 2003: Prozatímní koaliční správa a Iraq Survey Group[editovat | editovat zdroj]
 Američtí vojáci v Baghdádu
 Irácký tank na Highway 27 zničený v dubnu 2003
 Američtí vojáci v jednom z Husajnových paláců
Krátce po invazi vytvořily mnohonárodnostní síly Prozatímní koaliční správu (Coalition Provisional Authority, CPA, سلطة الائتلاف الموحدة), jako přechodnou vládu, která měla řídit Irák do doby než bude zvolena regulérní vláda. S odvoláním na rezoluci RB OSN 1483 (2003) a na zákony války si CPA udělila výkonnou, zákonodárnou i soudní moc a to na dobu od 21. dubna 2003 do 28. června 2004, kdy byla rozpuštěna.
V čele CPA stál původně Jay Garner, bývalý armádní důstojník, ale jeho působení ve funkci bylo krátké. Poté, co rezignoval, jej nahradil Paul Bremer, který stál v čele CPA až do června 2004.
Zároveň byla zřízena Irácká vládní rada (Iraqi Governing Council – IGC) jako prozatímní parlament. IGC se skládala z různých iráckých politických, náboženských a kmenových vůdců, kteří poskytovali CPA poradenství při vedení země, až do prvních svobodných voleb.
Další skupinou vytvořenou v Iráku byla Iraq Survey Group (ISG). Jejím úkolem bylo najít v Iráku zbraně hromadného ničení, které Husajnův režim vlastnil a vyvíjel. Skupina se skládala celkem z 1400 lidí, kteří měli za úkol najít sklady ZHN nebo infrastrukturu, která mohla být k jejich výrobě využita. V závěrečné zprávě známé také jako Duelfer Report je uvedeno, že byly nalezeny chemické ZHN. Podle všeho šlo ale o chemickou výzbroj z období irácko-íránské války z let 1980-1988, tedy z doby, kdy Saddám Husajn netajil, že by jeho vojska disponovala chemickými zbraněmi. Nalezena byla také stará nebo poškozená munice s bojovými látkami, kanystry s jedy a další blíže nespecifikovaný kontaminovaný materiál. Veškeré tyto staré zásoby byly uzavřeny v nepoužívaných bunkrech nebo skladištích poničených bombardováním v operaci Pouštní bouře.[35][36][37]
V roce 2007 vydal bývalý americký federální prokurátor a nyní nezávislý analytik zpravodajských informací John Loftus zprávu Loftus Report[38], že vláda USA tajila pochybení Iraq Survey Group (ISG), která objevila sklad jaderných zbraní a sklad koncentrovaného přirodního uranu, který byl dle Johna Loftuse Američanům poté záhadně odcizen z nehlídaných skladišť. Tyto jaderné zbraně byly podle izrealské zpravodajské služby odvezeny do zařízení v Deir al-Zúru v Sýrii. Dle této zprávy je krádež nehlídaných iráckých jaderných zbraní snad nejhorším skandálem války v Iráku, který ukazuje krajní nekompetentnost a zanedbání povinností americké správy. John Loftus dále dodává, že američtí vyšetřovatelé měli o Deir al-Zúru přesné informace, ale ignorovali je. Dále byly také nalezeny zbytky jaderného materiálu, který byl skladován v již v rezavějících barelech a kontejnerech od dob války v Perském zálivu, tedy nejméně od roku 1991. Americká úřední místa prohlásila, že nejsou důkazy, že by nějaká část materiálu byla do skladu přidána po roce 1991. Nepochybně však šlo o materiál na výrobu jaderných zbraní, které měl Saddám Husajn v úmyslu vyrábět ještě před invazí v roce 1991.[39][40]
Podle zprávy Johna Loftuse se britské, ukrajinské a americké zpravodajské služby shodují, že Rusko pomohlo Saddámovi v posledních dnech před invazí všechny chemické látky a sloučeniny k výrobě chemických zbraní přemístit do Sýrie. [38] Chemické látky a sloučeniny Saddám v obrovském množství vyráběl, ale nezlikvidoval a dle nalezených dokumentů které John Loftus nechal analyzovat, několik měsíců před invazí Saddám nakupoval nejen zakázané látky k výrobě nervového plynu, ale dokonce si objednal chemické sloučeniny k výrobě cyklonu B.[38] Podle rezoluce Rady bezpečnosti OSN č. 678 a č. 1441, nesměl Irák vlastnit žádné ZHN ani zařízení na jejich výrobu ani vést žádné vědecké programy, které by k držení ZHN směřovaly.

Květen 2003: „Konec hlavních bojů“[editovat | editovat zdroj]
 Sunnitský trojúhelník
 Zadržení iráckých civilistů v červenci 2003
Dne 1. května 2003 navštívil prezident Bush letadlovou loď USS Abraham Lincoln, která byla v té době několik mil západně od San Diega, kdy se po dlouhé misi, jejíž součástí byla i služba v Perském zálivu, vracela zpět na základnu v Everettu ve Washingtonu. Vrcholem prezidentovy návštěvy byl večerní projev (referovaný jako „Mission accomplished speech“), který vysílaly televize a rádia a na palubě jej poslouchali námořníci. Prezident Bush v podstatě vyhlásil vítězství a ukončení hlavních bojových operací, protože irácké síly byly prakticky poraženy, přestože některá ohniska odporu stále nebyla dobyta.
Po zničení irácké armády a kolapsu politického vedení se začala koaliční vojska stále častěji stávat terčem útoků, především v oblasti tzv. „sunnitského trojúhelníku“. Při chaosu, který propukl po invazi a po pádu irácké vlády docházelo k masivnímu rabování vládních budov, muzeí, luxusních rezidencí, bank a vojenských skladů. Podle Pentagonu bylo ukradeno 250 tis. tun (z celkem 650 tis. tun) munice, což značně pomohlo iráckým povstalcům. Stovky úkrytů zbraní, které vytvořila irácká armáda a Republikánské gardy také posílily sílu vzdorujících skupin.
První odpor vzešel ze strany fidájínů a stoupenců strany Baas, ale brzy se k nim přidali náboženští vůdci a Iráčané nespokojeni s okupací. Povstalci jsou koaličními silami označováni za „protiirácké síly“.
První vlny útoků se koncentrovaly především v oblasti sunnitského trojúhelníku. Do této oblasti patří i hlavní město Bagdád. Největší množství útoků bylo provedeno v provinciích Bagdád, Anbár a Saláh ad Dín. V těchto třech provinciích žije 35% irácké populace, ale ze všech amerických obětí jich zde padlo 73 % (k 5. prosinci 2006) a v poslední době to bylo asi 80 %.[41] Taktika povstalců, resp. odporu, bývá popisována jako guerillová. Tato taktika nařizuje vyhýbat se velkým přímým střetům, ovšem zároveň způsobovat nepříteli škody a stálou opotřebovávací kampaní vyčerpat buďto přímo invazní síly, nebo zdroje určené k jejich udržování. Gueriloví bojovníci používají minomety, rakety, sebevražedné útoky, odstřelovače, bomby, malé zbraně, RPG, ale také jednoduché léčky, improvizované výbušné nástrahy na trasách předpokládaných konvojů, stejně jako sabotáže proti infrastruktuře zajišťující vodu, elektřinu, ropu. Cílem je vyčerpání okupačních jednotek, ale i zastrašení případných kolaborantů a také přesvědčení nebojující populace o neschopnosti okupantů prostor ovládnout, natož mu vládnout.
V období po invazi a svržení Husajnova režimu se koalice a OSN začaly snažit o ustavení stabilního demokratického státu, který by byl schopen se sám bránit, udržet se jednotný a předejít povstaleckým útokům a rozpadu země.
Koaliční síly spustily několik operací okolo řeky Tigris a v sunnitském trojúhelníku. S koncem roku se intenzita útoků odporu začala zvětšovat. Ke značnému vzedmutí došlo při takzvané „ramadánové ofenzívě“, která se kryla s posvátným měsícem ramadánem. Koaliční síly musely poprvé od invaze v bojích použít letectvo. Podezřelé základny a minometná odpaliště byla ničena letectvem a dělostřelectvem. Byl zvýšen dohled nad nejdůležitějšími silnicemi stejně jako počet razií proti povstaleckým hnízdům.
Snaha obnovit základní služby na stav před invazí selhala, což vedlo ke zvýšení nespokojenosti s provizorní vládou. V létě 2003 se mnohonárodnostní síly zaměřily na hledání doposud nedopadených vůdců svrženého režimu. Dne 22. července 2003 byli americkými silami v přestřelce zabiti Husajnovi synové Udaj a Kusaj spolu s Husajnovým vnukem. Celkem bylo zajato nebo zabito přes 300 čelných představitelů bývalého režimu a irácké armády.

Okupace Iráku 2003–2011[editovat | editovat zdroj]
Prosinec 2003: Saddám zajat[editovat | editovat zdroj]
 Saddám Husajn krátce po zajetí vytahován ze svého úkrytu, 13. prosince 2003.
Díky informacím získaným při raziích proti členům strany Ba'as spojených s povstalci byl 13. prosince 2003 při operaci Rudý úsvit poblíž Tikrítu zajat samotný Saddám Husajn. Operaci provedly 4. pěchotní divize a členové Task Force 121.
Se zajetím Saddáma a poklesem povstaleckých útoků se zdálo, že koalice získává nad odporem převahu. Přechodná vláda začala cvičit nové irácké bezpečnostní složky, které ji měly bránit. Spojené státy americké přislíbily 20 miliard USD na rekonstrukci Iráku. Výdělky z těžby ropy byly také používány pro rekonstrukce škol, rafinérií a pro obnovu zásobování elektřinou.
Krátce po Husajnově zajetí opustilo CPA několik složek, které začaly prosazovat vznik dočasné irácké vlády a vypsání voleb. Nejvýznamnějším z nich byl šíitský klerik Alí al-Sístání. CPA se v té době stavěla proti vypsání voleb a preferovala předání moci dočasné irácké vládě.[42] Mocenské spory uvnitř vlády opět povzbudily povstalecké aktivity. Centrem povstaleckých aktivit bylo město Fallúdža a chudé šíitské čtvrti ve městech od Bagdádu (Sadr City) po Basru.

2004: Rozmach povstalců[editovat | editovat zdroj]
 Stržení Saddámovy sochy
Začátek roku 2004 byl relativně klidný. Odpor se v té době reorganizoval, studoval taktiku invazních vojsk a připravoval se na obnovení ofenzívy. Guerillové útoky v této době ztratily na intenzitě. Na konci roku 2004 se ale v zemi objevili zahraniční bojovníci a výrazně zvýšili intenzitu bojových aktivit. Nejznámějším velitelem těchto skupin byl Abú Músá Zarkáví.
Se zvyšováním aktivit se také začala měnit taktika, příslušníci odporu si za cíl místo Američanů vybírali nové irácké bezpečnostní složky. Stovky Iráčanů, civilisté i policisté, byly zabity při mnoha bombových útocích. Podle jedné hypotézy ukazoval rozmach bombových útoků na to, že stoupenci Saddáma Husajna ztrácejí v odboji vliv ve prospěch radikálních islamistů, ať už z Iráku nebo ze zahraničí. Organizovaní sunnitští bojovníci s pevnou základnou a silnou motivací, nacionalistickou i islamistickou, získávali v Iráku stále větší moc. Také Mahdího armáda zahájila útoky na okupační síly v pokusu získat kontrolu nad iráckými bezpečnostními složkami. V jižních a centrálních provinciích začaly vypukat guerillové střety, když se mnohonárodnostní síly pokoušely udržet si nad nimi kontrolu.
Koalice a CPA se rozhodly čelit vzrůstající síle povstalců ráznými útoky: jedním na město Fallúdža, které bylo centrem odporu a druhým na město Nadžáf, kde byla významná mešita, která byla klíčovým místem Mahdího armády a jejích aktivit.
Dne 31. března 2004 přepadli bojovníci ve Fallúdži konvoj soukromých společností zajišťujících dodávky potravin společnosti ESS.[43] Čtyři američtí pracovníci, kontraktoři, bezpečnostní agentury Blackwater USA byli na místě upáleni a jejich těla pověšena na místním mostě přes Eufrat.[44] Záběry jejich těl obletěly svět, ve Spojených státech vedly k značnému rozhořčení, což vedlo k oznámení, že dojde k odplatě, „pacifikaci“ města.

Duben 2004: První bitva o Fallúdžu[editovat | editovat zdroj]
 Američtí vojáci odnášejí svého kolegu zraněného v bitvě o Fallúdžu
Po tomto incidentu začala 1st Marine Expeditionary Force plánovat znovuobnovení americké přítomnosti ve městě. Dne 4. dubna zahájila armáda útoky na město. Dne 9. dubna bylo povoleno více než 70000 ženám, dětem a starcům opustit obležené město, podle zpravodajů někdy i mužům schopným bojovat. Mezitím se zbývající muži ve městě díky uklidnění situace začali připravovat na obranu před druhým útokem. Dne 10. dubna vyhlásila armáda jednostranné příměří, aby se do města mohla dostat humanitární pomoc. Vojáci USA se stáhli na předměstí a povstalci přistoupili na klid zbraní a boje probíhaly jen s malou intenzitou.
Když Irácká vládní rada s útokem nesouhlasila, Američané plán útoku pozdrželi. Když se první bitva o Fallúdžu rozhořela, ztratili v ní Američané 40 mužů a stovky dalších byly zraněny. Američané také zabili asi 600 povstalců a nejasný počet civilistů. Mariňákům bylo rozkázáno ustoupit a uzavřít město. Kompromisu ohledně bezpečnosti uvnitř města bylo dosaženo vytvořením místní „Brigády z Fallúdži“. Když bylo jasné, že Američané mají jasnou převahu, přistoupil generál Conway na příměří a souhlasil s dosazením bývalého generála ze strany Ba'as do čela obrany města. Brigáda z Fallúdži měla město zabezpečit a ukončit minometné útoky povstalců na nedaleké americké základny. Dohoda ale dlouho nevydržela, útoky byly obnoveny a Američané se začali připravovat na další útok, ke kterému došlo v listopadu.

Začátek–polovina roku 2004: Šíitský jih[editovat | editovat zdroj]
Mezitím pokračovaly boje i na šíitském jihu a italské a polské síly měly stále více problémů udržet kontrolu nad městy Násiríja a Nadžaf. Námořní pěchota Spojených států amerických byla převelena do oblasti, aby zničila milice Muktadá Sadra a rozdrtila zbývající odpor. Během dubna, května a začátku června docházelo k dalším bojům. Během následujících třech měsíců získaly koaliční síly plnou kontrolu nad městy na jihu. Vůdci některých milic začali navíc s provizorní iráckou vládou jednat o možném složení zbraní a o vstupu do standardního politického procesu.

Frago 242[editovat | editovat zdroj]
Na jaře roku 2004 byly vydány tzv. fragmentární rozkazy (fragmentary orders) – Frago 242. Díky nim nemusely koaliční jednotky hlásit a vyšetřovat jakákoliv násilí páchané americkými a iráckými vládními jednotkami na civilních osobách. Toto násilí zahrnovalo i znásilňování a extrémně ohavná mučení s výsledkem zohavení i zabití mučených obětí.[45][46][47]

Červen 2004: Dočasná irácká vláda a bitva o Nadžáf[editovat | editovat zdroj]
 Američtí mariňáci pálí z houfnice M198 u Fallúdži v říjnu 2004.
Dne 28. června 2004 předala CPA suverenitu Iráku do rukou dočasné vlády, jejíž prvním rozhodnutím bylo započetí soudu se Saddámem Husajnem. Boje s iráckými povstalci ale stále pokračovaly. Nová vláda začala připravovat vypsání voleb, ale povstalecké útoky a nedostatek soudržnosti samotné vlády vedlo ke zdržením.
Jedním z důsledků existence slabé vlády byl vzrůst moci sektářských milic. Důkazem toho byla například situace, kdy Muktadá Sadr získal kontrolu nad městem Nadžáf. Poté, co vyjednávání mezi Sadrem a vládou selhalo, vláda požádala o pomoc koalici. V červenci a srpnu tak bojovaly koaliční síle proti Mahdího armádě v bitvě o Nadžáf, která vyvrcholila obléháním mešity imáma Alího. Boje skončily, když ajatolláh Sístání vyjednal mír.

Listopad 2004: Druhá bitva o Fallúdžu[editovat | editovat zdroj]
 Fallúdža po americkém leteckém náletu na nepřátelské pozice
Po několika měsících jednotky USA úspěšně ovládly město v druhé bitvě o Fallúdžu. Při bitvě zahynulo 1200 povstalců. Americká námořní pěchota (hlavní síla použitá v bitvě) ztratila 95 mužů a 500 bylo zraněno. Podle místních zdrojů byla zničena podstatná část města a byly zabity i stovky civilistů. Při operaci použili dobyvatelé i bílý fosfor, za což byli později kritizováni.[48]

2004: Začátek přepravy amerických bankovek do Iráku[editovat | editovat zdroj]
V průběhu roku 2004 odstartovala letecká přeprava amerických dolarů ve formě do igelitu zatavených stodolarových bankovek z New Yorku do Bagdádu. Za rok 2004 to bylo 281 milionů dolarů (o váze 363 tun), celkově pak okolo 12 mld dolarů. Tyto peníze byly na místě určení rozdávány bez přepočítávání, řádné kontroly a smluv, které by zajistily, aby finanční prostředky byly vynaloženy na to, na co mají být vynaloženy. Dokonce chyběla jakákoli evidence příjemců těchto peněz a částek jim vydaných. Tento tok peněz byl později odhalen americkým kongresovým výborem. Z důkazů mu předložených, vyplývá, že vysocí činitelé americké vlády nebyli touto situací znepokojeni z toho důvodu, že tyto miliardy dolarů nebyly peníze amerických daňových poplatníků.[49][50][51]

2005: Volby a Přechodná irácká vláda[editovat | editovat zdroj]
 Stovky voličů v Baghdádu, 30. ledna 2005
Dne 31. ledna 2005 se uskutečnily volby, ze kterých vzešla vláda, která měla vypracovat ústavu. Ačkoliv volby poznamenalo násilí a nezájem sunnitů, zúčastnila se voleb většina Kurdů a šíitů. Dne 4. února prohlásil Paul Wolfowitz, že 15000 amerických vojáků, jejichž pobyt v Iráku byl prodloužen kvůli zajištění bezpečnosti při volbách, bude staženo následující měsíc.[52] Únor, březen a duben byly relativně klidné, frekvence útoků poklesla ze 70 na přibližně 30 denně v listopadu a lednu.
Naděje na konec povstání a stažení amerických sil vzaly za své na začátku května, který se stal nejkrvavějším měsícem od invaze. Sebevražední útočníci, především iráčtí sunnité, Syřané a Saúdové útočili především na šíitská shromáždění a na místa s velkou koncentrací civilistů, především šíitů. V květnu bylo zabito přes 700 iráckých civilistů a 79 amerických vojáků.
Během května zahájili Američané operaci Matador, útok asi 1000 mariňáků na zemi nikoho na západě Iráku. Cílem bylo uzavřít podezřelé cesty, kterými byli povstalci zásobováni materiálem a dalšími bojovníky ze Sýrie. Tato podezření se potvrdila. Bojovníci s neprůstřelnými vestami a používající důmyslnou taktiku zabili 31 Američanů a sami ztratili 125 mužů. Mariňáci nebyli schopni znovu získat kontrolu nad oblastí kvůli omezenému počtu mužů a neustávajícím útokům povstalců. Operace pokračovala až k syrské hranici, kde skončila. Naprostá většina povstalců se rozptýlila předtím, než proti nim mohli Američané použít plnou palebnou sílu, stejně jako ve Fallúdži.
Auditoři americké vlády v roce 2005 zjistili, že z kont iráckého ropného fondu, který byl určen na obnovu Iráku, zmizelo 8,8 miliard dolarů - více než 40 procent celkové částky.[53] Koaliční správa, která fond spravovala, byla obviněna ze špatného hospodaření. Týkalo se to i předražených zakázek pro americké firmy jako Custer Battles nebo Halliburton, v jejímž čele byl dříve americký viceprezident Dick Cheney.[54]

Srpen 2005: Vzrůstající nestabilita a obnovení bojů[editovat | editovat zdroj]
 Polští vojáci v Iráku
Dne 14. srpna 2005 citoval The Washington Post anonymního vysokého amerického úředníka, který řekl: „Spojené státy již neočekávají novou modelovou demokracii, soběstačný ropný průmysl, nebo společnost, ve které je většina lidí osvobozena od vážných bezpečnostních a ekonomických problémů… To, co jsme očekávali, bylo zcela nerealistické…“[55] Dne 22. září 2005 řekl princ Saúd al-Fajsal, saúdský ministr zahraničí, že v předchozích dnech varoval prezidenta Bushe, že Irák se žene k rozpadu a volby naplánované na prosinec na tom nic nezmění.[56] Američané vydali ihned nesouhlasné stanovisko.[57]

Prosinec 2005: Volby do Národního shromáždění[editovat | editovat zdroj]
Po ratifikaci Ústavy Iráku dne 15. října 2005 se dne 15. prosince uskutečnily volby do 275členného Iráckého národního shromáždění.

2006: Stálá irácká vláda a rozmach občanské války[editovat | editovat zdroj]
Začátek roku 2006 probíhal ve znamení rozhovorů o vytvoření vlády, rostoucího sektářského násilí a pokračujících útoků na koaliční síly. OSN popsala situaci v Iráku jako „situaci podobnou občanské válce“.[58] Studie, kterou provedla John Hopkins Bloomberg School of Public Health, odhadovala počet Iráčanů, kteří od invaze zahynuli násilnou smrtí, na 601 000; z toho jedna třetina měla zahynout rukama koaličních sil[59], jiné zdroje tyto odhady zpochybňují[60]. Irácká vláda a Úřad Vysokého komisaře OSN pro uprchlíky odhadli, že více než 365 000 Iráčanů uprchlo ze země po útoku na mešitu al-Askarí, čímž celkový počet iráckých uprchlíků vzrostl na více než 1,6 milionu.[61]

Únor 2006: Útok na mešitu al-Askarí a boje mezi sunnity a šiíty[editovat | editovat zdroj]
 Mešita al-Askari v Samaře, jedno z nejposvátnějších míst šíitů, po útoku v roce 2006
Dne 22. února 2006 v 6:55 místního času bylo teroristy převlečenými za příslušníky iráckých speciálních sil odpáleno pět až sedm bomb v mešitě al-Askarí. Exploze mešitu silně poškodila a zničila její zlatou kupoli.
Šíité po celém Iráku vyjadřovali svůj hněv ničením sunnitských mešit a zabíjením desítek sunnitů. Náboženští vůdci na obou stranách vyzývali ke klidu a vyjadřovali své obavy, že by mohlo dojít k obávané občanské válce mezi šíity a sunnity.
Dne 2. března emigroval ředitel bagdádské márnice z Iráku se slovy: „7000 lidí bylo zabito eskadrami smrti v posledních měsících.“[62] Boston Globe napsal, že sektářské vraždy si v březnu 2006 vyžádaly osmkrát více obětí než teroristické útoky. Sektářskými milicemi bylo zabito 1313 lidí a při sebevražedných bombových útocích 173 lidí.[63] LA Times napsaly, že okolo 3800 lidí bylo zabito při sektářském násilí v Bagdádu během prvních měsíců roku 2006. Během dubna 2006 bylo podle údajů z bagdádské márnice při sektářském násilí v hlavním městě zabito 1091 lidí.[64] Povstalecká činnost, časté teroristické útoky a sektářské násilí vedly ke značné kritice amerického postupu v Iráku a k obavám ze zhroucení iráckého státu a vypuknutí občanské války. Tyto obavy vyjádřilo několik amerických think tanků[65][66][67][68] a také americký velvyslanec v Iráku, Zalmaj Chálilzád.[69]
Na začátku roku 2006 začala skupina amerických generálů ve výslužbě požadovat rezignaci amerického ministra obrany Donalda Rumsfelda kvůli výše zmíněnému chaosu, který v Iráku propukl a byl způsoben jeho stylem vedení resortu.

Květen 2006: Stálá irácká vláda se ujímá moci[editovat | editovat zdroj]
 Núrí Málikí a George W. Bush, červen 2006
Současná irácká vláda se ujala moci 20. května 2006 poté, co ji schválilo Irácké národní shromáždění. Tímto bylo navázáno na volby v prosinci 2005. Vláda nahradila přechodnou iráckou vládu, která spravovala zemi do doby než byla schválena regulérní vláda.

Podzim 2006: Nárůst sektářského násilí[editovat | editovat zdroj]
 Město Ramádí poničené boji v roce 2006
V září 2006 informoval The Washington Post, že velitel mariňáků v Iráku napsal „nezvyklou tajnou zprávu“ podle které jsou perspektivy na zabezpečení provincie Anbár špatné a není prakticky nic, co by mohly americké síly udělat, aby tam zlepšily politickou a společenskou situaci.[70]
Irák byl čtvrtý v seznamu neúspěšných států, který byl sestaven časopisem Foreign Policy a think tankem Fund for Peace. V čele seznamu byl Súdán.[71]
10. září 2006, v rozhovoru pro americkou televizní síť CBS, prezident Bush uvedl, že nejtěžší část jeho práce je zapojit Irák do války s terorismem. V originále: "...one of the hardest parts of my job is to connect Iraq to the war on terror."[72][73]
V říjnu 2006 oznámila americká armáda, že operace Together Forward s cílem zarazit vzestup násilí v Bagdádu selhala a šíitské milice pod vedením al-Sadra ovládly několik měst na jihu země.[74]
6. října byla deníkem The Lancet zveřejněna studie zabývající se úmrtností iráckého civilního obyvatelstva od začátku invaze: Mortality after the 2003 invasion of Iraq: cross-section cluster sample survey. Uvádí nárůst úmrtnosti z 5,5 na 13,3 ‰ a vyčísluje počet mrtvých civilistů do července 2006 v přímém důsledku války v Iráku na zhruba 650 000.

Listopad 2006: Změny v Pentagonu, útoky v Sadr City[editovat | editovat zdroj]
Dne 7. listopadu 2006 ztratila Republikánská strana většinu v obou komorách Kongresu. Válka v Iráku byla uváděna jako jeden z hlavních důvodů prohry republikánů.
Dne 8. listopadu 2006 nabídl Donald Rumsfeld svou rezignaci na úřad ministra obrany. Prezident Bush na jeho místo jmenoval bývalého šéfa CIA, Robeta Gatese.
Dne 23. listopadu 2006 došlo k největšímu útoku od začátku války. Podle Associated Press zaútočili sunnitští bojovníci v bagdádském slumu Sadr City obývaném převážně šíity pěti auty naloženými výbušninami a dvěma sériemi minomentné palby. Zabili 215 lidí a dalších 257 zranili. Šíité okamžitě odpověděli a vystřelili deset minomentých projektilů na nejdůležitější sunnitskou mešitu Abú Hanífa, kterou těžce poškodili a zabili jednoho člověka. Další minomentné útoky zničily kanceláře Asociace muslimských učenců, nejdůležitější sunnitské organizace v Iráku. Útoky na sunnitské čtvrti si v západním Bagdádu vyžádaly podle policie 9 obětí a 21 zraněných.[75]
Dne 28. listopadu 2006 se dostala na veřejnost další tajná zpráva Námořní pěchoty, potvrzující předchozí zprávu o stavu v provincii Anbár slovy: „Američtí a iráčtí vojáci 'již nejsou schopni vojensky porazit povstalce v provincii al-Anbár' a také 'takřka všechny vládní instituce od vesnic po provinční úroveň byly rozloženy, zcela zkorumpovány, nebo infiltrovány al-Kajdou v Iráku.'“[76]

Prosinec 2006: Iraq Study Group a poprava Saddáma Husajna[editovat | editovat zdroj]
Dne 6. prosince 2006 byla vydána zpráva, kterou vypracovala Iraq Study Group, v jejímž čele stáli bývalý ministr zahraničí James Baker a bývalý demokratický kongresman Lee Hamilton. Ve zprávě se píše, že „situace v Iráku je vážná a zhoršuje se“ a také, že „Spojené státy se zdají být chyceny v misi, která nemá žádný předvídatelný konec“. Zpráva obsahuje 79 doporučení; například zvýšit diplomatickou spolupráci s Íránem a Sýrií nebo zintenzivnit výcvik iráckých vojáků. Dne 18. prosince uveřejnil Pentagon zprávu, že na Američany a Iráčany je provedeno přibližně 960 útoků týdně, nejvíce od roku 2005, kdy začaly být zprávy o počtu útoků vydávány.[77]
V prosinci také předaly koaliční síly správu nad první provincií irácké vládě, poprvé od začátku války.
Saddám Husajn, zajatý v prosinci 2003, byl 30. prosince 2006 popraven pro zločiny proti lidskosti.[78]

2007: Vzestup počtu amerických vojáků[editovat | editovat zdroj]
 Prezident George W. Bush oznamuje novou strategii v Iráku z knihovny bílého domu, 10. ledna 2007.
10. ledna 2007 v televizním projevu americké veřejnosti navrhl Bush, aby do Iráku odletělo dalších 21 500 vojáků, program pracovních příležitostí pro Iráčany, více nabídek pro přestavbu a 1,2 miliard dolarů pro tyto programy.[79] Na otázku, proč by jeho plán měl tentokrát fungovat, odpověděl: „Protože musí.“[80]
V projevu kongresu z 23. ledna oznámil Bush „rozmístění posil dalších více než 20 000 vojáků a námořníků do Iráku“. Rok 2007 též znamenal ostré zvýšení bombových útoků povstalců, ve kterých byl použit chlór.

Zvýšené nároky na americké vojáky[editovat | editovat zdroj]
 Graf úmrtí amerických vojáků v Iráku od března 2003 do července 2010
Udržování většího počtu vojáků ve světle vyšších ztrát na životech si vynutilo dvě změny ve strategii. Byly zvýšeny průzkumné pochody a bylo povoleno najímání dobrovolníků se záznamem v trestním rejstříku (Moral Waiver – zřeknutí se morální odpovědnosti). Obě tyto změny (podle očekávání) mohly být příčinou k častějším projevům násilí proti iráckým civilistům. Studie[81] sponzorovaná obrannou sekcí popsala, že se zvyšující se délkou průzkumných pochodů se zvyšuje napětí, které živí projevy hněvu a neúctu k civilistům.





Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

Bezpečnost[editovat | editovat zdroj]
 Demonstrace proti válce směřující před washingtonský Kapitol, 15. září 2007
Podle iráckých statistik počet teroristických útoků klesl od poloviny roku 2007 o 60 procent. USA v té době do Iráku vyslaly dalších 30.000 vojáků.[82]





Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

Průzkumy o stavu v Iráku[editovat | editovat zdroj]

Tato část článku není dostatečně ozdrojována, a může tedy obsahovat informace, které je třeba ověřit.
Jste-li s popisovaným předmětem seznámeni, pomozte doložit uvedená tvrzení doplněním referencí na věrohodné zdroje.


 Američtí vojáci hlídkují v ulicích Mosulu a kontrolují projíždějící auta
Březnový průzkum více než 2 tisíc Iráčanů, vypracovaný BBC a třemi dalšími zpravodajskými organizacemi, zjistil, že 51 % populace považuje útoky na síly koalice za „akceptovatelné“ (v roce 2004 to bylo 17 % a v roce 2006 pak 35 %). Taktéž:

64 % popsalo ekonomickou situaci jejich rodiny jako poměrně nebo velmi špatnou (v roce 2005 – 30 %)
88 % popsalo dostupnost elektřiny jako poněkud nebo velmi špatnou (v roce 2004 – 65 %)
69 % popsalo dostupnost čisté vody jako poněkud nebo velmi špatnou
88 % popsalo dostupnost paliva pro automobily nebo vaření jako poněkud nebo velmi špatnou
58 % popsalo snahy o přestavbu v oblasti, kde žijí, jako poněkud nebo velmi neefektivní
9 % uvedlo, že v místě jejich bydliště nevidí zcela žádné náznaky poválečné rekonstrukce
Podle dalšího průzkum je počet obyvatel Iráku odhadován na 25 až 27 milionů. Z nich dva miliony uprchly po roce 2003 do zahraničí a další dva miliony jsou uprchlíky ve vlastní zemi. Počet iráckých uprchlíků roste každým měsícem o 40 až 50 tisíc. Podle Sary Flounders charakterizují situaci iráckého obyvatelstva následující údaje:

43 % Iráčanů žije v absolutní bídě. Nezaměstnanost dosahuje 50 %.
70 % Iráčanů nemá přístup ke zdravotně nezávadné vodě, 80 % nemá k dispozici fungující hygienické zařízení. Roste počet průjmových onemocnění a cholery kvůli znečištěné pitné vodě.
70 % iráckých dětí nechodí do školy
Více než 40 % iráckých učitelů, inženýrů vodních staveb a lékařského personálu opustilo po roce 2003 zemi
Roste počet iráckých žen, které se kvůli smrti manžela (otce), neúnosné hmotné nouzi a kvůli nemožnosti sehnat práci uchylují k prostituci. Podle Hany Ibrahímové z organizace Women's Will Association jde o 50 tisíc žen.
2008: Zlepšení bezpečnostní situace[editovat | editovat zdroj]
Americké posily a změny strategie[editovat | editovat zdroj]
Americký prezident George Bush přehodnocoval strategii. Usiloval o více peněz na válku a vyslání posil. Po Novém roce posílil americký kontingent o 30 tisíc vojáků na téměř 170 000 a v únoru začala velká bezpečnostní operace proti sunnitským vzbouřencům i šíitským milicím, která se vedle Bagdádu rozšířila i na odbojné provincie Dijála a Anbár. Počet násilností a obětí začal klesat. Větší počet vojáků si vynutil dvě změny ve vojenské strategii. Byly zvýšeny průzkumné pochody a bylo povoleno najímání dobrovolníků se záznamem v trestním rejstříku.

Předání moci Irácké vládě[editovat | editovat zdroj]
Přehrát média Prezident Barack Obama při projevu v Camp Lejeune 27. února 2009.
Do října 2008 předali spojenci vládním složkám kontrolu nad více než dvěma třetinami provincií, včetně Anbáru.





Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

2009: Změna v Bílém domě[editovat | editovat zdroj]
G. Bush v roce 2009 odcházel z úřadu jako nejméně oblíbený prezident USA a svému nástupci předával nejvyšší dluh v dějinách země. Do Iráku se jel rozloučit v prosinci 2008. Irácký novinář Muntadar Zajdí po něm na tiskové konferenci hodil obě své boty. Bush se vyhnul, Zajdí byl odsouzen ke třem rokům vězení.
Nový prezident Barack Obama před příchodem do úřadu sliboval, že američtí vojáci budou doma do 16 měsíců od jeho nástupu. Koncem února bylo jasné, že slib nesplní. Sdělil však, že většina ze 142 tisíc amerických vojáků z Iráku odejde do srpna 2010, zbytek pak do konce roku následujícího.

2011: Stažení zahraničních vojsk[editovat | editovat zdroj]
 Američtí a kuvajtští vojáci zavírají bránu mezi Kuvajtem a Irákem 18. prosince 2011.
Zbývající američtí vojáci se stáhli z Iráku do konce roku 2011. V projevu oznámil prezident USA Barack Obama, že válka v Iráku po devíti letech končí. Washington se s iráckou vládou nedohodl na dalším působení svých vojáků v zemi.
„Byla to dlouhá válka, která byla pro Američany těžkým břemenem,“ řekl Obama s tím, že bylo od invaze do Iráku před šesti lety dosaženo mnoho úspěchů. „Al-Kajda v Iráku dostala zásadní úder, byla dostatečně navýšena kapacita irácké armády a nedávné provinciální volby byly dokladem a příslibem pokračující demokratizace země.“ Americká armáda se tedy stáhla z Iráku a ukončila zde svoji činnost v rámci této vojenské operace.

Irák po americkém stažení[editovat | editovat zdroj]
 Podrobnější informace naleznete v článku Povstání v Iráku (2011–současnost).
Odhady počtu obětí[editovat | editovat zdroj]
 Památník v Severní Karolíně v prosinci 2007; americké ztráty možno vidět v pozadí[83]
Přehrát média Útok amerického vrtulníku na irácké civilisty v Bagdádu 12. července 2007[84]
 Irácká dívka zabitá při bombovém útoku
 Mučení a ponižování iráckých vězňů ve věznici Abú Ghrajb
Studie akademiků ze Spojených států, Kanady a Iráku ve spolupráci s iráckým ministerstvem zdravotnictví v roce 2013 došla k závěru, že si dodnes válka v Iráku vyžádala 461 000 civilních obětí (nejen invaze, ale následná občanská válka trvající dodnes na části území).[85] Příčinou většiny zaznamenaných úmrtí bylo násilí. Zhruba třetina úmrtí zaznamenaná studií byla s válkou v zemi spojena nepřímo. Jde například o případy, kdy měla žena potíže při porodu, ale nemohla opustit dům a vyhledat lékařskou pomoc kvůli bojům, když lidé vypili kontaminovanou vodu, anebo se pacient nedočkal pomoci v nemocnici, protože zaměstnanci byli zavaleni válečnými oběťmi, uvedla hlavní autorka studie Amy Hagopianová z Washingtonské univerzity.[86]
Britské nevládní organizace IBC (Iraq Body Count) uvádí, že od počátku invaze v 2003, do konce roku 2011, bylo v Iráku zabito 162 000 lidí. Smutnou realitou je, že téměř 130 000 obětí bylo mezi civilisty. Nejhorší období irácké kampaně se datuje mezi léta 2006–07, kdy se země zmítala ve spárech sektářského násilí mezi šíity a sunnity. Odhaduje se, že Spojenci ve válce zabili až 40 000 civilních obyvatel. Odchod amerických sil navíc přináší obavy, zda se nevrátí krvavá sektářská válka.[87]
Epidemiologové Les Roberts a Gilbert Burnham – autoři studie (sponzorované Georgem Sorosem[88]), podle níž počet Iráčanů zemřelých následkem války činil v červnu 2006 přibližně 30 tisíc – publikovali 22. září 2007 článek s názvem Ignorance of Iraqi Death Toll No Longer an Option. Uvádí jej konstatováním, že podle průzkumu veřejného mínění z února 2007 si průměrný Američan myslí, že následkem války v Iráku zahynulo přibližně 9900 Iráčanů. Skutečnost je však dle nich asi stokrát horší.
Nicméně studie kterou publikovali, a na kterou se odvolávají, tzv. "Lancet survey" vyvolala vlnu kritiky ze strany odborné veřejnosti. Nedůvěru vůči závěrům této studie po zveřejnění vyvolal fakt, že počet obětí uváděný v tomto průzkumu daleko převyšuje údaje, které jsou uváděny v jiných průzkumech provedených do té doby,[89][90] podezření rovněž vzbudilo načasování publikace, neboť studie byla uveřejněna v době kampaně do prezidentských voleb. Mezi odbornou veřejností existují pochybnosti o správnosti použitých metod a dat, mimo jiné ohledně výběru použitého vzorku domácností a spolehlivosti předválečných statistik ze kterých se následně určoval počet "nadbytečných úmrtí," tj. úmrtí vzniklých v důsledku války.[91][92][93] Kritizován byl též interval spolehlivosti studie.[94]
Výjima studií zabývajících se průzkumy úmrtí, tj. využívajících odhady při stanovování ceny války, existuje projekt Iraq Body Count. Ten si vytyčil za úkol zmapovat pouze násilná civilní úmrtí, přičemž nejde o odhady, ale o zdokumentovaná úmrtí. Své údaje čerpá z množství zdrojů, a to mediálních, oficiálních, zdravotnických a různých nevládních. Toto dílo je výsledkem úsilí dobrovolníků, povětšinou akademiků a aktivistů. V současnosti eviduje přes 101 tisíc mrtvých.[95]
Existuje též nezávislý projekt Iraq Coalition Casualty Count jenž vede separátní statistiku úmrtí koaličních vojáků a iráckých členů bezpečnostních složek. Tento projekt byl již citován médii jako je BBC, Washington Post, Associated Press či Voice of America.[96][97] V současnosti dle tohoto počtu zemřelo 4804 členů ozbrojených sil.[98]
Vojáci Spojených států amerických tvoří asi 85 % koaličních sil, spolu s britskými vojáky pak asi 98 %.

Humanitární situace[editovat | editovat zdroj]
Úřad Vysokého komisaře OSN pro uprchlíky v roce 2007 uvedl, že 1,7 milionu Iráčanů uteklo do zahraničí, především do Sýrie, a asi 2 miliony Iráčanů uteklo do jiné části země.[99][100] V roce 2015 bylo v Iráku 4,4 milionů vnitřně vysídlených lidí, kteří museli opustit své domovy.[101]
Populace iráckých křesťanů klesla z 1,5 milionů v roce 2003 na 500,000 v roce 2015.[102]
V roce 2017 vláda Spojeného království rozhodla, že přestane vyšetřovat válečné zločiny britských vojáků v Iráku.[103]

Náklady[editovat | editovat zdroj]
      Státy podílející se na invazi do Iráku      Státy, které podpořily invazi      Státy proti invazi      Státy s neoficiálním nebo nejasným stanoviskem
Podle Výzkumné služby Kongresu (Congressional Research Service) stála válka v Iráku od 11. září 2001 do července 2007 450 miliard dolarů.[104] Náklady tak činí okolo tří čtvrtin z hlavních válečných kampaní Spojených států (Irák a Afghánistán). Na ty USA v současné době vyčleňují okolo 12 mld. dolarů měsíčně, resp. 720 milionů dolarů (asi 14 mld Kč) denně.[105] 26. října 2007 provedl Kongres USA nový odhad, ve kterém obě válečné kampaně vyčíslil na 2,4×1012 dolarů.[106] Na začátku března 2008 se k výdajům na válku v Iráku vyjádřil[107] držitel Nobelovy ceny za ekonomii Joseph Stiglitz, který do nich započítal i dílčí útraty a další „opomíjená fakta“. Podle jejich publikace stojí válka Spojené státy měsíčně 16 mld dolarů a celkově bude stát 3 bilióny dolarů.[108] Zbytek světa za ni zaplatí přibližně stejnou částku. Další bilión dolarů budou činit úroky z půjček, které USA zaplatí do roku 2017. Měsíční příspěvek jedné americké domácnosti na vedení války pak stanovil na 138 dolarů.

Zákonnost invaze[editovat | editovat zdroj]
Za nelegální označil invazi do Iráku generální tajemník OSN Kofi Annan,[109] místopředseda britské vlády Nick Clegg,[110] nebo tehdejší hlavní poradce britského ministerstva zahraničí Michael Wood.[111]
Chilcotova komise, která zkoumala britské zapojení do války v Iráku, dospěla v roce 2016 k závěru, že invaze do Iráku byla "neoprávněná".[112]

Islámský stát[editovat | editovat zdroj]
Podle některých expertů, včetně bývalých poradců britského premiéra Blaira, invaze do Iráku v roce 2003 napomohla k destabilizaci Iráku a ke vzniku Islámského státu.[113]
Bývalý americký ministr obrany a ředitel CIA Leon Panetta je toho názoru, že ke vzniku Islámského státu přispělo stažení amerických vojsk z Iráku prezidentem Obamou v roce 2011, čímž se v Iráku vytvořilo "vakuum", které bylo vyplněno islamisty.[114]

Odkazy[editovat | editovat zdroj]
Reference[editovat | editovat zdroj]
V tomto článku byl použit překlad textu z článku Iraq War na anglické Wikipedii.


↑ a b http://www.lidovky.cz/valka-v-iraku-skoncila-stala-az-bilion-dolaru-fn1-/ln_zahranici.asp?c=A111215_130143_ln_zahranici_mev

↑ a b http://www.bbc.co.uk/news/world-us-canada-16192105

↑ "Sectarian divisions change Baghdad’s image", MSNBC

↑ ČTK. Po sedmi a půl letech. Irák opustila poslední bojová jednotka USA. [IHNed.cz] [online]. 2010-08-19 [cit. 2010-08-19]. 

↑ a b "Iraq Contractor Deaths Go Little Noticed". Michelle Roberts. The Guardian

↑ Pincus, Walter. "Violence in Iraq Called Increasingly Complex". Washington Post

↑ a b c iCasualties.org (was lunaville.org). Benicia, California. Patricia Kneisler, et al., "Iraq Coalition Casualties".

↑ "Toll of British wounded in Iraq war reaches 800." Times Online

↑ "Defence Internet | Fact Sheets |Operations in Iraq: British Casualties". UK Ministry of Defense.

↑ Contractor Deaths in Iraq Soar to Record - Democratic Underground Contractor Deaths in Iraq Soar to Record - NYTimes.com "Contractor deaths in Iraq nearing 800". David Ivanovich a Brett Clanton. Houston Chronicle. Jan. 28, 2007.

↑ http://www.armadninoviny.cz/krvavy-ucet-za-valku-v-iraku-130-000-mrtvych-civilistu.html]http://www.armadninoviny.cz/krvavy-ucet-za-valku-v-iraku-130-000-mrtvych-civilistu.html

↑ „Rescue Operations in the Second Gulf War“, Air & Space Power Journal

↑ „CBS on civil war“, CBS News

↑ "Saddámovy zbraně hromadného ničení jsem si vymyslel, přiznal Iráčan". iDNES.cz. 16. února 2011.

↑ "Bush věděl, že Irák neměl zbraně hromadného ničení". Novinky. 22. dubna 2006.

↑ "Britská vláda prý věděla, že Irák nemá zbraně hromadného ničení". Lidovky. 25. listopadu 2009.

↑ "USA pomáhaly Saddámovi s nasazením chemických zbraní". Týden. 30. srpna 2013.

↑ http://www.rozhlas.cz/zpravy/politika/_zprava/cesko-nezustalo-pri-invazi-do-iraku-stranou-zeman-i-havel-ji-podporili-spidla-odrazoval--1189557

↑ "I pět let po invazi se v Iráku denně bojuje". Novinky. 19. března 2008.

↑ http://www.militaria.cz/cz/clanky/zbrane-a-zbroj/bazar-se-zbranemi-hromadneho-niceni.html

↑ http://zpravy.aktualne.cz/zahranici/saddamova-pomsta-ze-zahrobi-bez-jeho-dustojniku-by-islamsky/r~139ec3b2990211e58c6b0025900fea04/

↑ http://zpravy.idnes.cz/usa-planuji-utok-na-irak-do-30-listopadu-dyc-/zahranicni.aspx?c=A020829_212717_zahranicni_pol

↑ http://zpravy.idnes.cz/inspektori-osn-se-vraceji-clinton-vsak-stale-varuje-fy5-/zahranicni.aspx?c=981113_010215_zahranicni_pch

↑ https://www.novinky.cz/zahranicni/evropa/408748-saddamovy-zbrane-vymysl-inspirovany-filmem-s-connerym-a-cagem.html - Saddámovy zbraně? Výmysl inspirovaný filmem s Connerym a Cagem

↑ Press conference of Foreign affairs Minister Dominique de Villepin (excerpts). Archivováno 27. 9. 2006 na Wayback Machine Embassy of France in the U.S. (2003-01-20).

↑ Saddám klame a podvádí svět

↑ http://www.bbc.co.uk/czech/svet/printable/021216_saddam_pckg.shtml

↑ http://blisty.cz/art/12747.html

↑ http://zpravy.aktualne.cz/zahranici/zbrane-hromadneho-niceni-byl-vymysl-priznal-iracan/r~i:article:691257/]http://zpravy.aktualne.cz/zahranici/zbrane-hromadneho-niceni-byl-vymysl-priznal-iracan/r~i:article:691257/

↑ http://zpravy.idnes.cz/saddam-ma-48-hodin-na-opusteni-iraku-d57-/zpr_archiv.aspx?c=A030317_163801_zpravy_irak_kot

↑ EICHLER, Jan. Legální a nelegální války v dnešní době. Vojenské rozhledy. Roč. 2012, čís. 3, s. 16-47. [ISSN Dostupné online]. 

↑ HECHT, Emmanuel; SERVENT, Pierre. Krvavé století 1914-2014 /Dvacet válek, které změnily svět/. 1. vyd. Praha: Vyšehrad, spol.s r o., 2015. 262 s. S. 208. 

↑ KŘÍŽ, Pavel. Adaptace Severoatlantické aliance na nové mezinárodní bezpečnostní prostředí. 1. vyd. Brno: Masarykova univerzita, 2006. 217 s. S. 88. 

↑ http://clanky.rvp.cz/clanek/c/GVD/13759/VALKA-V-IRAKU-2003-PRICINY-DUSLEDKY-A-KONTEXT.html/

↑ http://www.rozhlas.cz/cro6/komentare/_zprava/123941]http://www.rozhlas.cz/cro6/komentare/_zprava/123941

↑ http://zpravy.idnes.cz/chemicke-zbrane-v-iraku-0v0-/zpr_nato.aspx?c=A120830_141919_zpr_nato_inc]http://zpravy.idnes.cz/chemicke-zbrane-v-iraku-0v0-/zpr_nato.aspx?c=A120830_141919_zpr_nato_inc

↑ http://www.novinky.cz/zahranicni/blizky-a-stredni-vychod/350599-chemicke-zbrane-v-iraku-americti-vojaci-je-nasli-ale-museli-mlcet.html] http://www.novinky.cz/zahranicni/blizky-a-stredni-vychod/350599-chemicke-zbrane-v-iraku-americti-vojaci-je-nasli-ale-museli-mlcet.html

↑ a b c http://www.rozhlas.cz/cro6/internet/_zprava/o-potvrzene-existenci-saddamovych-zbrani-hromadneho-niceni-v-iraku--400412

↑ http://neviditelnypes.lidovky.cz/svet-husajnuv-uran-byl-odvezen-z-iraku-do-kanady-ful-/p_zahranici.aspx?c=A080708_103649_p_zahranici_wag

↑ http://www.denik.cz/ze_sveta/irak_kanada_usa_energetika_20080706.html

↑ iCasualties: OIF – Coalition Deaths By Province

↑ Jonathan Steele: „Why the US is Running Scared of Elections in Iraq?“ Archivováno 16. 1. 2013 na Wayback Machine Guardian

↑ „Private warriors: contractors: the high-risk contracting business“ PBS

↑ Atrocity in Fallujah

↑ Frago 242 aneb mučení zaručeno

↑ Frago 242: U.S. Complicity and Cover-Up of Iraq Torture Exposed

↑ Iraq war logs: Secret order that let US ignore abuse – Mistreatment of helpless prisoners by Iraqi security forces included beatings, burning, electrocution and rape

↑ http://blisty.cz/2010/7/23/art53619.html

↑ http://www.blisty.cz/2007/2/9/art32756.html

↑ http://www.guardian.co.uk/Iraq/Story/0,,2008189,00.html

↑ http://www.blisty.cz/art/21799.html

↑ „U.S. to pull out 15,000 from Iraq“, BBC News

↑ "Iraq reconstruction funds missing". BBC News. 30. ledna 2005.

↑ Kompletní transkript pořadu BBC v angličtině zde.

↑ Wright, Robin, and Ellen Knickmeyer, „U.S. Lowers Sights On What Can Be Achieved in Iraq; Administration Is Shedding 'Unreality' That Dominated Invasion, Official Says“. Washington Post

↑ MacAskill, Ewen, „Country is hurtling towards disintegration, Saudis warn“. Guardian,

↑ Pleming, Sue, „U.S. rejects Saudi view Iraq near disintegration“, Reuters

↑ „Decrying violence in Iraq, UN envoy urges national dialogue, international support“, UN News Centre

↑ Updated Iraq Survey Affirms Earlier Mortality Estimates. Johns Hopkins Bloomberg School of Public Health

↑ http://www.armadninoviny.cz/krvavy-ucet-za-valku-v-iraku-130-000-mrtvych-civilistu.html] http://www.armadninoviny.cz/krvavy-ucet-za-valku-v-iraku-130-000-mrtvych-civilistu.html

↑ UNHCR worried about effect of dire security situation on Iraq's displaced. Office of the United Nations High Commissioner for Refugees

↑ Steele, Jonathan. „Baghdad official who exposed executions flees“, Guardian

↑ Stockman, Farah a Bryan Bender. „Iraq militias' wave of death“, Boston Globe

↑ „Iraq head urges end to bloodshed“ BBC News

↑ Pollack, Kenneth M. „A Switch in Time: A New Strategy for America in Iraq“. Saban Center Analysis (7).

↑ Ottaway, Marina S. „Back from the Brink: A Strategy for Iraq“. Carnegie Endowment for International Peace.

↑  „The Next Iraqi War: Sectarianism and Civil Conflict“. Middle East Report No 52. International Crisis Group.. www.crisisgroup.org [online]. [cit. 30-03-2007]. Dostupné v archivu pořízeném dne 28-02-2006. 

↑ Dobbins, James F. „America's Role in Nation-Building from Germany to Iraq“ Archivováno 11. 3. 2006 na Wayback Machine (PDF). Heinrich-Böll Foundation.

↑ „Khalilzad Admits US Unlocked Pandora's Box in Iraq.“ Zaman Daily Newspaper

↑ Ricks, Thomas E. „Situation Called Dire in West Iraq“, Washington Post

↑ „Sudan tops 'failed states index'“, BBC News

↑ http://www.crooksandliars.com/2006/09/10/the-new-spin-katie-courics-interview-of-george-bush/

↑ http://www.youtube.com/watch?v=w1R1zWsUaGo

↑ „Shiite militia briefly seizes Iraqi city“, MSNBC

↑ „Bombs, mortars in Shiite slum kill at least 161“, MSNBC

↑ „Anbar Picture Grows Clearer, and Bleaker“, Washington Post

↑ „Attacks in Iraq at All-Time High, Pentagon Report Says“, PBS

↑ „Saddam Hussein executed in Iraq“, BBC

↑ http://georgewbush-whitehouse.archives.gov/news/releases/2007/01/20070110-7.html

↑ http://select.nytimes.com/gst/abstract.html?res=F00C14F639540C728DDDA80894DF404482

↑  {title}. www.armymedicine.army.mil [online]. [cit. 14-08-2007]. Dostupné v archivu pořízeném dne 16-05-2007. 

↑ http://aktualne.centrum.cz/zahranici/blizky-vychod/clanek.phtml?id=520106

↑  Iraq. Forces: U.S. & Coalition/Casualties. CNN, May 2008. Dostupné v archivu pořízeném dne 1 July 2008. (anglicky) Je zde použita šablona {{Cite news}} označená jako k „pouze dočasnému použití“.

↑ "Uniklé video ukázalo vražedný útok amerického vrtulníku na irácké civilisty". iDNES. 6. dubna 2010.

↑ "Válka v Iráku má čtyřikrát víc obětí, než se uvádělo, spočítali akademici". Novinky. 16. října 2013

↑ "Válka v Iráku má už půl milionu obětí od doby, kdy do země přijeli Američané". Hospodářské noviny. 16. října 2013.

↑ http://www.armadninoviny.cz/krvavy-ucet-za-valku-v-iraku-130-000-mrtvych-civilistu.html

↑ Kolik obětí měla válka v Iráku?

↑ http://blog.washingtonpost.com/worldopinionroundup/2006/10/is_iraqs_civilian_death_toll_h.html

↑ http://www.pbs.org/newshour/bb/middle_east/july-dec06/iraq_10-11.html

↑ http://www.slate.com/id/2151926/

↑ http://www.slate.com/id/2154203

↑ http://www.icrc.org/eng/assets/files/other/irrc-868_daponte.pdf

↑ http://socrates.berkeley.edu/~jewell/LancetNov061.pdf

↑ http://www.iraqbodycount.org/

↑ http://www.palmbeachpost.com/news/content/shared/news/world/stories/10/1017_COXIRAQ_CASUALTIES.html

↑ http://www.washingtonpost.com/wp-dyn/content/article/2006/12/31/AR2006123100430_pf.html

↑ http://icasualties.org/iraq/index.aspx

↑  16. února 2007, Weekend Edition-Saturday, Millions Leave Home in Iraqi Refugee Crisis

↑ UN warns of five million Iraqi refugees Archivováno 14. 12. 2007 na Wayback Machine, The Independent.

↑ UNHCR. Global Trends: Forced Displacement in 2015 [online]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ GRISWOLD, Eliza. Is This the End of Christianity in the Middle East?. The New York Times. 2015-07-22. Dostupné online. ISSN 0362-4331. (anglicky) Je zde použita šablona {{Cite news}} označená jako k „pouze dočasnému použití“.

↑ "Británie přestane vyšetřovat zločiny svých vojáků v Iráku". Novinky. 10. února 2017.

↑ http://apnews.myway.com/article/20070709/D8Q97VI00.html

↑ Okupace Iráku: Přes milion mrtvých

↑ http://www.jungewelt.de/2007/10-26/048.php

↑ USA za válku v Iráku zaplatí tři bilióny dolarů

↑ Účet za Irák: tři biliony dolarů, idnes.cz

↑ "Šéf OSN: invaze do Iráku byla nelegální". Novinky. 16. září 2004.

↑ "Irácká válka je nezákonná, míní britský vicepremiér". Česká televize. 21. července 2010.

↑ "Britští diplomaté: Invaze do Iráku byla nezákonná". Týden. 26. ledna 2010.

↑ "Britská invaze do Iráku byla neoprávněná, uzavřela Chilcotova komise". Novinky. 6. července 2016.

↑ "Za Islámský stát může absurdní invaze USA do Iráku, shodují se experti". Lidovky. 26. ledna 2015.

↑ "Former CIA Director: Obama ‘lost his way’ on national security". New York Post. 7. října 2014.


Související články[editovat | editovat zdroj]
Chronologie války v Iráku
Válka v Zálivu
Irácko-íránská válka
Audiovizuální dokumenty[editovat | editovat zdroj]
Leading to War (Cesta k válce) – sestřih událostí ze stěžejních jednání, tiskových konferencí atd., které vedly Spojené státy k Válce v Iráku
Externí odkazy[editovat | editovat zdroj]
 Obrázky, zvuky či videa k tématu Válka v Iráku ve Wikimedia Commons 
Jak ukončit válku v Iráku: dva konkurenční plány Immanuel Wallerstein, 12. červen 2007
V iráckém pekle prý zamrzají ledy, Britské listy, Daniel Veselý, 20. prosince 2007
Spojení mezi Saddámem a Al-Káidou? Nikdy nebylo, aktuálně.cz
Válka v iráku mzone.cz
Portály: Válka

Autoritní data: GND: 4731075-3 | LCCN: sh2003003059 | WorldcatID: lccn-sh2003003059




Citováno z „https://cs.wikipedia.org/w/index.php?title=Válka_v_Iráku&oldid=17169299“
Kategorie: Válka v IrákuVálky IrákuVálky ČeskaVálky DánskaVálky USAVálky NorskaVálky Spojeného královstvíVálky PolskaVálky TureckaVálky 21. stoletíVálka proti terorismuInvazeVálky AustrálieVálky ŠpanělskaVálky GruzieVálky UkrajinyVálky ItálieVálky NizozemskaSkryté kategorie: Údržba:Články s dočasně použitou šablonouÚdržba:Články obsahující nedoložená tvrzeníČástečné pahýlyÚdržba:Články k ověřeníMonitoring:Články přeložené z enwikiMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


AfrikaansالعربيةAsturianuAzərbaycancaتۆرکجهBoarischБеларускаяБеларуская (тарашкевіца)‎БългарскиবাংলাBrezhonegCatalàکوردیCymraegDanskDeutschΕλληνικάEnglishEsperantoEspañolEestiEuskaraفارسیSuomiFøroysktFrançaisFryskGaeilgeGalegoעבריתहिन्दीHrvatskiMagyarBahasa IndonesiaÍslenskaItaliano日本語Basa Jawa한국어LatinaLëtzebuergeschلۊری شومالیLietuviųLatviešuМакедонскиमराठीBahasa MelayuمازِرونیPlattdüütschNederlandsNorsk nynorskNorskਪੰਜਾਬੀPortuguêsРусскийScotsSrpskohrvatski / српскохрватскиසිංහලSimple EnglishSlovenčinaSlovenščinaСрпски / srpskiSeelterskSvenskaதமிழ்ไทยTürkçeУкраїнськаTiếng ViệtWalonייִדיש中文Bân-lâm-gú粵語 
Upravit odkazy 





 Stránka byla naposledy editována 23. 4. 2019 v 12:34.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






