https://fit.cvut.cz/pr/tiskove-zpravy_2019/promoce







česky
english



České vysoké učení technické v Praze



Fakulta informačních technologií






Hledání

Hledání: 












Fakulta
Aktuálně
Zájemci o studium
Student
Zaměstnanec
Média





Tiskové zprávy
Psalo se o nás
Grafické podklady
Mediatéka
Časopis
PR oddělení
Propagační předměty









 
 › ČVUT » FIT  » Média » Tiskové zprávy » Tiskové zprávy za 2019 » Pepper na promocích Novinky    News




Tiskové zprávy za 2019Nejvýkonnější superpočítač v ČR
Kurz Introduction to Computer Science
Pepper na promocích
Laboratoř otevřených dat
Den otevřených dveří 24. 1. 2019

Archiv tiskových zpráv
Kontakt





Humanoidní robot Pepper předá v Betlémské kapli diplomy bakalářským a magisterským absolventům Fakulty informačních technologií ČVUT v Praze 


Praha 19. 3. 2019Kontroverzní. I tak by se dala popsat situace, která nastane 22. března 2019 v 10 hodin v Betlémské kapli. Na jedné straně se představí přes šest set let stará historie prezentovaná převratným učením Husovým v prostředí kaple. Na straně druhé stane špičková technologie 21. století v podobě humanoidního robota Pepper. Poprvé v historii České země si tak podá ruku učenecká a reformátorská minulost s algoritmickou budoucností, a to za přítomnosti absolventů Fakulty informačních technologií ČVUT v Praze (FIT ČVUT).

Humanoidní robot Pepper z Laboratoře inteligentních vestavných systémů FIT ČVUT se stane součástí slavnostního ceremoniálu v Betlémské kapli, kde se významným způsobem zapojí do promocí bakalářských a magisterských absolventů fakulty. Dosud bylo letitou tradicí, že absolventi při promoci přebírali diplomy z rukou zástupce akademické obce fakulty. FIT ČVUT jde v tomto směru ještě dál a poprvé v historii promocí v kapli tímto slavnostním úkonem pověřuje robotického humanoida. Fakulta informačních technologií tak povyšuje genius loci kaple do moderní roviny.
Robot bude mít přibližně 30 vteřin na to, aby předal diplom absolventovi, podal si s ním ruku a poblahopřál mu. „Pepper se na promoce připravuje již od října loňského roku,“ říká student Martin Rameš, který s Pepper pracuje. „Naprogramování trvalo čistého času přibližně týden. Cílem bylo nastavit robota tak, aby požadovaný úkon udělal co nejrychleji, protože počítáme se zhruba 70 absolventy,“ vysvětluje Rameš. Dodává, že během programování bylo třeba řešit spoustu problémů, například zhoršené světelné podmínky v kapli. Aby robot rozpoznal, že drží diplom, používá pro to kamery v očích, které se však nedokáží přizpůsobit podmínkám jako lidské oko. „Zjistili jsme také, že Pepper nemá dostatečně silné prsty, aby v nich udržel diplom. Museli jsme jej proto přeprogramovat tak, aby váhu diplomu převzaly paže a aby se současně nepřehřívaly,“ uzavírá Rameš.
Studenti FIT ČVUT mohou jako jediní v ČR využívat humanoidní roboty Pepper, a to v nově vybavené Laboratoři inteligentních vestavných systémů. „Moderně vybavená laboratoř je špičkovým technickým zázemím pro studenty Fakulty informačních technologií na ČVUT,“ říká Ing. Miroslav Skrbek, Ph.D., vedoucí laboratoře. „Naší snahou je vytvářet podmínky pro rozvoj talentovaných studentů a poskytnout jim co nejvíce zkušeností s nejmodernějšími technologiemi,“ uzavírá Miroslav Skrbek. Významnou část technického vybavení laboratoře tvoří humanoidní roboti Pepper a NAO, drony nebo holografické brýle pro robotické aplikace spojené s rozšířenou realitou. Laboratoř je spolufinancována Evropskou unií v rámci Operačního programu Výzkum, vývoj a vzdělávání projektem „Laboratoř inteligentních vestavných systémů na FIT ČVUT v Praze“. Cílem projektu je vytvořit a technicky vybavit laboratoř špičkovou technikou podle nejmodernějších trendů.
Kontakt
Tiskovou zprávu vydala Fakulta informačních technologií Českého vysokého učení technického v Praze. Kontaktní osobou je Ing. Pavla Bradáčová z PR oddělení.



Ing. Pavla Bradáčová
PR referentka

 pr@fit.cvut.cz
 +420 22435 9819
 T9:313




Osoba zodpovědná za obsah této stránky

Bc. Veronika Dvořáková, veronika.dvorakova@fit.cvut.czPR referentka




 


Důležité odkazy
Mapa stránek
Kontakty
Partneři
Časopis Buď FIT



Facebook
Twitter
Instagram
YouTube



Připomínky a náměty
webmaster@fit.cvut.cz



 

 



      Poslední změna: 19.3.2019, 16:16      
           
                          
       






