https://cs.wikipedia.org/wiki/Kugelmugel










Souřadnice: 48°12′55,87″ s. š., 16°23′45,89″ v. d.

Kugelmugel

Z Wikipedie, otevřené encyklopedie


Skočit na navigaci
Skočit na vyhledávání

Kugelmugel  "Republika" Kugelmugel ve vídeňském PrátruÚčel stavby 

		turistická atrakce, kulturní stánek, výstavní prostory

 Základní informace Sloh

architektonická kuriozita (folly) Architekt

Edwin Lipburger Výstavba

1971 Poloha Adresa

Prátr, Antifaschismus-Platz 2, Vídeň, Rakousko Rakousko Souřadnice

48°12′55,87″ s. š., 16°23′45,89″ v. d. 


Kugelmugel
 Další informace Web

http://www.kugelmugel.at/ 
 multimediální obsah na Commons Některá data mohou pocházet z datové položky.
Kugelmugel je architektonický objekt kulovitého tvaru o průměru 8 metrů, vytvořený rakouským architektem Edwinem Lipburgerem (1928–2015). Objekt je umístěný na oploceném pozemku o rozloze cca 100 m2 ve Wurstelprateru, severozápadní části vídeňského zábavního parku Prátr.[1] Budova a pozemek jsou zároveň sídlem tzv. "Republiky Kugelmugel", protestního mikrostátu, vyhlášeného Edwinem Lipburgerem v roce 1976.
Obsah

1 Historie
2 Využití
3 Odkazy

3.1 Reference
3.2 Literatura
3.3 Externí odkazy




Historie[editovat | editovat zdroj]
V roce 1971 postavil architekt Edwin Lipburger na louce u vesnice Katzelsdorf an der Leitha v okrese Wiener Neustadt-Land ve spolkové zemi Dolní Rakousy poblíž silnice č. 4091 (Landesstraße 4091) objekt ve tvaru koule, který nazval Kugelmugel (Kugel = německy koule, Mugel = v místním dialektu boule, pahrbek v poli). Vzápětí se architekt Lipburger dostal do konfliktu s úřady, neboť na vybudování tohoto objektu neměl stavební povolení - stavbu hájil tím, že se ve skutečnosti jedná o model budoucí velké železobetonové budovy, tedy o dvojrozměrný objekt, který je jen dočasně zakřivený a tudíž nepodléhá povolovacímu řízení.  
V roce 1976 na protest proti tlaku úřadů vyhlásil E. Lipburger "Republiku Kugelmugel" a svůj kulovitý objekt označil za nezávislý stát. Za nerespektování úředních rozhodnutí byl Edwin Lipburger v roce 1979 odsouzen k deseti týdnům vězení. Jeho výtvor byl v červnu 1982 přesunut do zábavního parku Prátr, kde byl instalován na prostranství Antifaschismus Platz v Hlavní aleji nedaleko vídeňského planetária. "Azyl" Kugelmugelu poskytl tehdejší radní pro kulturu Helmut Zilk, který se o dva roky později, v roce 1984, stal starostou Vídně.[1]
Smír s vídeňskou radnicí však netrval dlouho. Starosta Zilk považoval Kugelmugel za provizorní objekt a odmítl udělit souhlas s vybudováním vodovodní a elektrické přípojky, za což musel čelit žalobě ze strany E. Lipburgera. Podobně byl žalován v roce 2008 i Zilkův nástupce, vídeňský starosta Michael Häupl.[1]
Pozemek s budovou je ohraničen  zhruba 2,6 metrů vysokým oplocením osmiúhelníkového tvaru, zakončeným ostnatým drátem. Území je označeno velkými tabulemi s nápisy "Republik Kugelmugel", "Grenzübergang" (hraniční přechod), znakem "republiky" a informačními texty s protestním obsahem, napadajícími rozhodování rakouských úřadů. 

Využití[editovat | editovat zdroj]
"Republika Kugelmugel" má zhruba 650 "občanů", kterým E. Lipburger nechal zhotovit pasy. Objekt, umístěný na městském pozemku v Prátru, slouží nadále především jako turistická atrakce.[1] Lipburgerovi dědici využívají prostory Kugelmugelu i ke kulturním akcím - pořádají se zde například besedy nebo časově omezené výstavy.[2]

Odkazy[editovat | editovat zdroj]
Reference[editovat | editovat zdroj]
V tomto článku byl použit překlad textu z článku Kugelmugel na německé Wikipedii.


↑ a b c d BITZAN, Gerhard. Was macht ein Ministaat mitten im Prater?. Die Presse [online]. 2014-08-09 [cit. 2017-12-08]. Dostupné online. (německy) 

↑  Republik Kugelmugel: Kunst im Prater [online].  Vídeň:  2017 [cit. 2017-12-08]. Dostupné online. (německy) 


Literatura[editovat | editovat zdroj]
RYAN, John; DUNFORD, George; SELLARS, Simon. Micronations: The Lonely Planet Guide to Home-Made Nations. Victoria, Austrálie: Lonely Planet, 2006. ISBN 1-74104-730-7. (anglicky) 
Externí odkazy[editovat | editovat zdroj]
 Obrázky, zvuky či videa k tématu Kugelmugel ve Wikimedia Commons 
Republic of Kugelmugel: A spherical "micro-nation" in the heart of Vienna (anglicky)
Die kleinste Republik der Welt (německy)
Portály: Architektura a stavebnictví   | Rakousko





Citováno z „https://cs.wikipedia.org/w/index.php?title=Kugelmugel&oldid=17164256“
Kategorie: Prátr (park)Vzniklo 1971Architektonické kuriozity v RakouskuEvropské mikrostátySkryté kategorie: Monitoring:Články s výpočtyMonitoring:Články přeložené z dewiki




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


AragonésCatalàDeutschEnglishEspañolFrançaisGalegoעבריתBahasa IndonesiaItaliano日本語한국어PolskiPortuguêsSvenska中文 
Upravit odkazy 





 Stránka byla naposledy editována 21. 4. 2019 v 14:05.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






