https://cs.wikipedia.org/wiki/Port%C3%A1l:V%C3%A1noce











Portál:Vánoce

Z Wikipedie, otevřené encyklopedie


Skočit na navigaci
Skočit na vyhledávání








e



e


Vítejte na portálu Vánoce věnovanému vánočním svátkům

Vánoce jsou křesťanské svátky narození Ježíše Krista. S Vánoci souvisí doba adventní, která jim předchází a slouží jako příprava na narození Ježíše Krista.



Vánoce patří (spolu s Velikonocemi a Letnicemi) k nejvýznamnějším křesťanským svátkům. Slavnost Narození Páně připadá tradičně na 25. prosince a Vánoce se v římskokatolické tradici slaví od jejího předvečera (večer 24. prosince) do svátku Křtu Páně (první neděle po 6. lednu, resp. 13. leden). První záznamy oslav Vánoc křesťany pocházejí ze 4. století z Říma.
V Česku a dalších zemích s převládající římskokatolickou tradicí začíná oslava Vánoc na Štědrý den, 24. prosince, kdy je předvečer (vigilie) vánoční slavnosti. Samotné Vánoce podle křesťanské tradice (respektující starší židovskou zvyklost počítání nového dne od soumraku) začínají s vyjitím první večerní hvězdy 24. prosince. K Vánocům se pojí množství lidových tradic, k nimž se řadí vánoční stromek, jesličky (betlém), vánoční dárky, které podle české tradice nosí Ježíšek, či vánoční cukroví.
Ve 20. a 21. století jsou Vánoce v mnoha zemích vnímány převážně jako svátky pokoje, rodiny a lásky, který lidé slaví společně bez ohledu na své náboženské přesvědčení.













e
České Vánoce



Vánoční stromek, také vánoční strom či vánoční stromeček, je ozdobený strom, obvykle stálezelený jehličnan jako smrk pichlavý, smrk ztepilý, borovice černá nebo jedle kavkazská, který je jedním ze symbolů Vánoc.
Tradice zdobení stromku pochází z území dnešního Německa a původně byl ozdoben jablky, ořechy a jinými potravinami. V 18. století se přidala tradice zdobení hořícími svíčkami, které byly po nástupu elektrifikace nahrazeny vánočním osvětlením. V domácnostech se zdobí malé stromky, které mohou být také nahrazeny umělými stromky, zatímco ve městech se staví velké vánoční stromy v průběhu adventu.
V Česku nemá vánoční stromek dlouhou tradici. Poprvé jej postavil pro své přátele v roce 1812 ředitel pražského Stavovského divadla Jan Karel Liebich na svém libeňském zámečku Šilboch. Nový zvyk se však začal prosazovat jen pozvolna, a to až ve 40. letech 19. století v bohatých pražských měšťanských rodinách. Do venkovských stavení pronikaly ozdobené vánoční stromečky ještě pomaleji. Až do první světové války bývala v mnoha domácnostech pouze ozdobená smrková nebo jedlová větev.

Dnes je v Česku vánoční stromek tradiční součástí vánočních svátků.







e
Zajímavosti



Víte, že ...
 Svařené víno s citrusy
... jedním z nápojů spjatých s vánočními svátky i zimou je svařené víno (na obrázku)?
... na Vánoce roku 1678 se narodil Karel Slavíček, misionář v Číně a oblíbenec císaře Jung-čenga?
... 24. prosince bylo na pražském Klementinu naměřeno teplotní minimum −20,3 °C (1870), maximum 12,9 °C (1977) a průměr 1,1 °C (od 1961)?

... až tři procenta obyvatel Švýcarska ještě praktikuje starý vánoční obyčej pečení psa nebo kočky, což vyvolává v zemi kontroverze?







e
Vánoční hudba



Narodil se Kristus Pán je česká vánoční píseň. Nejstarší notované zápisy této koledy pocházejí z přelomu 15. a 16. století. Ve Franusově kancionálu z roku 1505 nacházíme incipit této písně, v Graduálu Českého muzea stříbra v Kutné Hoře celý notový zápis.
Šestisloká píseň uvedená shora má první čtyři sloky zakončené refrénem Z života čistého, z rodu královského, již nám narodil se. (var.: ...nám nám narodil se). Pátá a šestá sloka jsou novější a nemají tento refrén, vyšly v roce 1636 ve slovenském evangelickém zpěvníku Cithara sanctorum, vydaném Jiřím Třanovským v Levoči.

Přibližně od roku 1520 je doložena německá verze pod názvem Freu' dich Erd' und Sternenwelt, která byla zpívána zejména Němci v českých zemích.







e
Další informace



•  Vánoce na Wikizprávách
•  Vánoce na Wikicitátech
•  Vánoce na Wikiknihách
•  Vánoce na Wikizdrojích
•  Vánoce na Wikislovníku

•  Vánoce na Wikimedia Commons










e
Zahraniční tradice



Sněhurka (Sněgurka, Sněguročka, Sněževinočka) je v ruském folklóru pohádková a novoroční postava, vnučka Dědy Mráze a také jeho stálá společnice a pomocnice. O svátcích vystupuje jako prostředník mezi dětmi a Dědou Mrázem, což prakticky odpovídá starořeckým démonům a křesťanským andělům. Její věk se liší, někdy se zobrazuje jako holčička, častěji jako mladá dívka, což je způsobeno vlivem literární podoby Sněhurky. Je to také prakticky nezbytné, aby mohla poskytovat doprovod Dědovi Mrázovi. Poprvé se oficiálně Děda Mráz společně se Sněhurkou jako mladou dívkou objevili na setkání v roce 1937 v moskevském Domě odborů.







e
Obrázek roku




Malba dánského malíře Vigga Johansena „Šťastné Vánoce“ z roku 1891.







e
Vánoce ve světě




Vánoce jsou ve světě většinou veřejným svátkem. Na mapě jsou zobrazeny ty státy, kde tomu tak není. Tmavě hnědá barva ukazuje státy, kde nejsou Vánoce veřejným svátkem, světle hnědá státy, kde Vánoce nejsou veřejným svátkem, ale jsou slaveny.







e
Kategorie




▼  Vánoce►  Betlémy►  Vánoční dekorace►  Filmy s tématem Vánoc►  Vánoční hudba►  Koledy►  Vánoční mytologické postavy►  Vánoční svátky►  Vánoční jídla►  Vánoční koledy►  Vánoční písně







e
Témata Vánoc



  Vánoce    Vánoce  
Historie • Ekonomika • Kontroverze • Umění    Křesťanství  
Advent • Archanděl Gabriel (Zvěstování) • Betlém • Betlémská hvězda • Epifanie • Herodes Veliký • Jesličky • Ježíš Kristus • Josef • Marie • Mesiáš • Mikuláš • Narození Páně • Oktáv Narození Páně • Tři králové • Uvedení Páně • Vraždění neviňátek • Zvěstování pastýřům    Folklorní postavy  
Badalisc • La Befana • Děda Mráz • Děda Koleda • Grýla • Jack Frost • Ježíšek • Joulupukki • Knecht Ruprecht • Korvatunturi • Krampus • Otec Vánoc • Père Noël • Santa Claus • Sinterklaas • Svatý Mikuláš • Svatá Lucie • Zwarte Piet    Tradice  
Adventní kalendář • Adventní věnec (Adventní a vánoční vazba) • Betlémské světlo • František • Malé Vánoce • Purpura • Tříkrálová sbírka • Vánoční stromek • Vánoční trh • Vánoční zvyky    Jídlo  
Kapr • Kapustnica • Kuťa • Štóla • Vánočka • Vánoční cukroví • Vinná klobása • Řízek • Bramborový salát • Kuba • Rybí polévka    Hudba  
Česká mše vánoční • Koleda • Roráty    Vánoční rostliny  
jmelí bílé • vánoční hvězda • cesmína ostrolistá • vánoční kaktus  


Čtenářům děkujeme, že jsme mohli být užiteční, a editory prosíme, aby neváhali portál průběžně aktualizovat novými zajímavostmi.



Seznam všech portálů české Wikipedie



Aktualizovat tuto stránku





  Náboženské portály     
Bible
Buddhismus
Hebraistika
Hinduismus
Islám
Jóga
Křesťanství
Pohanství
Vánoce  

Portály: Křesťanství   | Náboženství | Kultura








Citováno z „https://cs.wikipedia.org/w/index.php?title=Portál:Vánoce&oldid=16146389“
Kategorie: Kulturní portályNáboženské portályVánoce




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

PortálDiskuse 




Varianty







Zobrazení

ČístEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka Wikidat 



Tisk/export


Vytvořit knihuStáhnout jako PDFVerze k tisku 



V jiných jazycích


AzərbaycancaDeutschEnglishPortuguêsRomânăSvenska 
Upravit odkazy 





 Stránka byla naposledy editována 8. 6. 2018 v 19:17.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






