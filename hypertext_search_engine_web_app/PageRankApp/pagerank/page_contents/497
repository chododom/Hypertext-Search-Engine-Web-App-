https://cs.wikipedia.org/wiki/Katedr%C3%A1la_Notre-Dame_(Pa%C5%99%C3%AD%C5%BE)










Souřadnice: 48°51′10″ s. š., 2°20′59″ v. d.

Katedrála Notre-Dame (Paříž)

Z Wikipedie, otevřené encyklopedie


Skočit na navigaci
Skočit na vyhledávání
Na tento článek je přesměrováno heslo Chrám Matky Boží v Paříži. Další významy jsou uvedeny na stránce Chrám Matky Boží v Paříži (román).

Katedrála Notre-Dame v Paříži  Katedrála Notre-Dame po dubnovém požáru 2019Místo Stát

Francie Francie Region

Île-de-France Department

Paříž Obec

Paříž Souřadnice

48°51′10″ s. š., 2°20′59″ v. d. 


Katedrála Notre-Dame v Paříži
 Základní informace Církev

Římskokatolická církev Provincie

Pařížská Diecéze

Pařížská Status

Katedrála Architektonický popis Stavební sloh

Gotický Typ stavby

Katedrála Výstavba

1163–1345 Specifikace Kapacita

9000 osob Délka

128 m Šířka

48 m Výška

69 m Stavební materiál

zdivo, dubové dřevo Odkazy Adresa

Cathédrale Notre-Dame de Paris6 Parvis Notre-DamePlace Jean-Paul II75004 Paris Ulice

Parvis Notre-Dame - place Jean-Paul-II Oficiální web

http://www.notredamedeparis.fr Kód památky

PA00086250 
 multimediální obsah na Commons 
 galerie na Commons Některá data mohou pocházet z datové položky.

Katedrála Notre-Dame v Paříži (doslova katedrála Naší Paní, česky označovaná jako katedrála Panny Marie nebo chrám Matky Boží), francouzsky Cathédrale Notre-Dame de Paris, je gotická katedrála stojící na východní polovině pařížského ostrova Île de la Cité na řece Seině v Paříži. Je katedrálou pařížské římskokatolické arcidiecéze. Byla postavena v letech 1163–1345. Je považována za jeden z nejkrásnějších příkladů francouzské gotické architektury a patří k významným památkám evropské středověké architektury, zejména pro svůj unikátní přechod od pozdně románské ke gotické architektuře. Je proslulá rovněž použitím vnějších opěrných oblouků obvodových zdí. Průčelí je zdobeno četnými sochami. Výška předních věží je 69 m. 15. dubna 2019 katedrálu zachvátil požár, který zničil krov a sanktusovou věž.[1]

Obsah

1 Historie

1.1 Přehled
1.2 Stavba katedrály
1.3 Požár


2 Popis a součásti

2.1 Portály
2.2 Interiér
2.3 Zvony
2.4 Varhany


3 Odraz v umění
4 Odkazy

4.1 Reference
4.2 Související články
4.3 Externí odkazy




Historie[editovat | editovat zdroj]
Přehled[editovat | editovat zdroj]
 Klenba hlavní lodi
Původně na tomto místě stál římský chrám a poté raně křesťanská bazilika sv. Štěpána. S výstavbou katedrály začal roku 1163 biskup Maurice de Sully.

1200 dokončena hlavní loď a vedlejší lodi a jejich fasáda
1245 dokončeny věže a zbudovány kaple pod vedením architektů Jeana de Chelles a Pierra de Montreuill
1345 katedrála dokončena; na stavbě se podílelo celkem 160 000 dělníků
1431 devítiletý Jindřich VI. Anglický korunován v katedrále na francouzského krále
1455 revize procesu Johanky z Arku
1572 svatba Markéty z Valois a Jindřicha IV.
1594 korunovace Jindřicha IV. Navarrského
1793 hrozila demolice během Velké francouzské revoluce. Katedrála byla znesvěcena, mnoho předmětů z náboženských částí výzdoby bylo poškozeno nebo úplně zničeno. Pařížský lid v Galerii králů s 28 sochami králů Izraele a Judska viděl představitele francouzských králů, jim v roce 1793 srazil hlavy. Postupně byly opraveny a znovu umístěny na původní místa.
1802 katedrála znovu vysvěcena
1804 korunovace Napoleona I. papežem Piem VII.
1844–1864 rekonstrukce prováděná Viollet-le-Ducem, uvedení do původního stavu před rokem 1793
1944 mše Te Deum u příležitosti osvobození Paříže (26. srpna)
1970 pohřeb Charlese de Gaulla (26. května)
2019 střešní část katedrály zničil požár (15. dubna)[2]
Stavba katedrály[editovat | editovat zdroj]
 Katedrála v roce 1699
 Požár katedrály, 15. dubna 2019
Stavba katedrály Notre-Dame započala roku 1163 na přání biskupa Maurice de Sully na místě křesťanské baziliky, která v minulosti zabírala místo bývalého chrámu římského období, na největším z ostrovů Seiny. 
Biskup Maurice de Sully započal budováním chóru. Během dalším let následovaly chrámové lodi a pak i průčelí, dokončené kolem roku 1200 biskupem Eudesem de Sully, avšak věže byly dokončeny roku 1245. Stavitelé pokračovali konstrukcí kaplí v chrámových lodích a kaplí v chóru, čímž byl pověřen architekt Jean de Chelles. Kolem roku 1250 bylo dokončeno další průčelí, nacházející se na severním rameni příčné lodi, zatímco stavba průčelí jižního ramene byla zahájena o osm let později. Kostel byl dokončen roku 1345.
Vzhledem k mnoha válkám a jiným zásahům se během staletí začal vzhled katedrály měnit. To především během Velké francouzské revoluce, kdy v roce 1793 měla být katedrála zcela zničena. Nové vysvěcení kostela proběhlo roku 1802 a v roce 1804 se zde konala velkolepá korunovace Napoleona I. Bonaparte papežem Piem VII. V letech 1844–1864 byla katedrála restaurována, hlavním architektem těchto prací byl Eugène Viollet-le-Duc.

Požár[editovat | editovat zdroj]
 Podrobnější informace naleznete v článku Požár katedrály Notre-Dame.
V podvečer 15. dubna 2019 katedrálu zachvátil ničivý požár. Její střecha téměř zcela shořela, centrální sanktusová věž s menším zvonem se v 19:53 zřítila a propadla se část klenby, většina cenných artefaktů v interiéru však zkáze unikla.[1]  Kaplan z planoucího chrámu totiž vynesl trnovou korunu Ježíše Krista a další artefakty nevyčíslitelné hodnoty. Právě probíhající mše byla ukončena a návštěvníci byli bez zranění vyvedeni z chrámu.

Popis a součásti[editovat | editovat zdroj]
Typově je stavba gotickou katedrálou. Je proslulá přechodem od románské ke gotické architektuře a například použitím vnějších opěrných oblouků obvodových zdí. Výška předních věží je 69 metrů. 
První sanktusník nad křížením hlavní lodi a transeptu byl postaven nejspíše mezi lety 1220 až 1230 a rozebrán v letech 1786–1792. Nový byl postaven až v roce 1859 a zřítil se při požáru katedrály v roce 2019. 
Mohutné průčelí katedrály Notre-Dame je svisle rozděleno pilíři na tři části a vodorovně na dvě galerie ve třech pruzích, z nichž spodní má tři hluboké vchody. Nad nimi se nachází tzv. Galerie králů s 28 sochami králů Izraele a Judska. Pařížský lid, který právě v nich viděl představitele francouzských králů, jim v roce 1793 srazil hlavy. Postupně byly opraveny a znovu umístěny na původní místa.
Střední část obsahuje dvě dvojice rozměrných oken, která sousedí s rozetou o průměru 10 m (postaveno mezi lety 1220–1225). Tento střední pás je dekorován sochou Madony s dítětem ve středu a sochami Adama a Evy po stranách. Nad nimi se nachází galerie úzkých překřižujících se oblouků a spojnice mezi dveřmi postranních věží, které nebyly nikdy dokončeny.

Portály[editovat | editovat zdroj]
 Portály v západní fasádě katedrály Notre-Dame
Gotický sloh tří portálů, vzniklých ve 12. a 13. století, je charakterizován přívětivějším náhledem a přístupem k přírodě. Předměty jsou zahnuty v jemnějších formách a dávají volnost prostoru mezi jednotlivými postavami.
Na středním portále jsou výjevy Posledního soudu, což byl oblíbený námět gotických umělců. Na pilíři, který vchod rozděluje, se nachází postava Ježíše Krista, zatímco po stranách jsou panely se zosobněním neřestí, ctností a se sochami apoštolů. Zobrazení nebeského dvora, ráje a pekla jsou vytesána po obvodu celého oblouku.
Pravý vchod, pojmenovaný podle sv. Anny, který byl postaven mezi lety 1160–1170, obsahuje reliéfy z 12. a 13. století a sochu sv. Marcela, biskupa Paříže v 5. století, na středovém pilíři. Po stranách jsou sochy biskupa Maurice de Sully a krále Ludvíka VII.
Třetí vchod je považován za nejhezčí, nejenom pro svůj epický tón, ale i pro okázalou velikost svých soch. Na středovém pilíři je Madona s dítětem již z moderního období. Ve vrchní části lunety jsou zobrazeny oblíbené náměty ikonografie života Panny Marie (její smrt, velebení, nanebevzetí).

Interiér[editovat | editovat zdroj]
 Interiér
Katedrála je velmi rozměrná (130 m délky, 50 m šířky, 35 m výšky) a je schopna pojmout až 9 000 osob.
Válcové pilíře o průměru 5 m rozdělují kostel na pět chrámových lodí. Galerie s dvouotvorovými okny obíhá nad arkádami a ve své klenbě je převýšena velkými okny, kterými do kostela proniká jemné světlo. Na každém konci příčné chrámové lodi jsou růžicová okna s mozaikami ze 13. století. Rozeta nacházející se na severní straně obsahuje náměty ze Starého zákona a Pannu Marii s dítětem v jeho středu.
Z transeptu přechází do chóru, který má na svém vchodu dva pilíře. Pravý pilíř uchovává slavnou sochu Panny Marie ze 14. století, která se v minulosti nacházela v kapli svatého Aignana. V podloubí s paprskovitými kaplemi je uloženo mnoho hrobek. Po otočení se na konci katedrály směrem ke vchodu je vidět velké rozetové okno nad varhanami ze 17. století, obsahující měsíční znaky a symboly neřestí a ctností.

Zvony[editovat | editovat zdroj]
Výška věží je 69 metrů a nachází se v nich celkem pět zvonů. Největší je zvon Emmanuel, umístěný v jižní věži a mající hmotnost přes 13 tun. Právě tento zvon oznamuje celé denní hodiny a používá se i při zvláštních příležitostech a bohoslužbách. Zvon Emmanuel oznámil mj. také osvobození Paříže od německé nacistické nadvlády v noci na 24. srpna roku 1944. V únoru 2012 bylo odstraněno z věží šest zvonů (kromě zvonu Emmanuel všechny ostatní) a po instalaci nově odlitých zvonů počátkem března 2013 se 23. března 2013 poprvé od roku 1789 rozeznělo všech devět zvonů v sestavě, ve které byly instalovány až do Velké francouzské revoluce.

Varhany[editovat | editovat zdroj]
 Podrobnější informace naleznete v článku Varhany katedrály Notre-Dame v Paříži.
 Velké varhany
Katedrála je vybavena dvojími varhanami: tzv. velkými a dále malými, tzv. chórovými. 
Historie tzv. velkých varhan se datuje do roku 1402, kdy Frederik Schambanz na kůru postavil první nástroj. Na podobě současného nástroje se podílelo mnoho významných varhanářů, kteří provedli řadu významných rekonstrukcí a rozšíření. Většina zásahů ale respektovala předchozí práce, ponechala většinu staršího píšťalového fondu, doplňovala nové rejstříky a původní spíše reorganizovala. Nejvýznamnější zásahy provedli Pierre Thierry v roce 1733, François-Henry Clicquot roku 1788 a vůbec nejvýznamnější přestavbu realizoval Aristide Cavaillé-Coll v roce 1868. Dílčí změny se odehrály v letech 1902 a 1932. Ve druhé polovině 20. století došlo k významným rekonstrukcím a změnám, které inicioval varhaník Pierre Cocherau. V letech 1959–1963 začala proměna varhan elektrifikací a úpravami v duchu plánů Luise Vierna (předešlého varhaníka). Druhá vlna realizovaná mezi lety 1965–1972 přinesla nový hrací stůl v anglo-americkém stylu, částečné přeskupení mixtur a doplnění rejstříků. V prosinci roku 1992 byla dokončena restaurátorská rekonstrukce doplňující počítačovou elektroniku a upravující nástroj do stavu, ve kterém je možné využít symfonický potenciál z romantické éry a zároveň zachovat historickou část ze 17. a 18. století. V letech 2012 a 2014 došlo k instalaci nové elektroniky, nového varhanního stolu a celkové stabilizaci stavu, aby byl nástroj k příležitosti oslav 850 let katedrály plně provozuschopný. Během požáru z 15. na 16. dubna 2019 nebyly velké varhany přímo dotčeny ohněm.[3] O něco hůře jsou na tom malé, chórové varhany, které se nacházejí pod někdejší sanktusovou věží.[4]

Odraz v umění[editovat | editovat zdroj]
Pařížská katedrála hraje hlavní roli v románu Victora Huga Chrám Matky Boží v Paříži.





Tato část článku je příliš stručná nebo postrádá důležité informace. Pomozte Wikipedii tím, že ji vhodně rozšíříte.

Odkazy[editovat | editovat zdroj]
Reference[editovat | editovat zdroj]

↑ a b EL-BAWAB, Nadine. Paris' Notre Dame Cathedral on fire. www.cnbc.com [online]. 2019-04-15 [cit. 2019-04-15]. Dostupné online. 

↑  Notre-Dame cathedral on fire in Paris. www.bbc.com. 2019-04-15. Dostupné online [cit. 2019-04-15]. (anglicky) 

↑ HENLEY, Jon; ZHOU, Naaman. Priest helped firefighters rescue treasures from burning Notre Dame. [[The Guardian|theguardian.com]] [online]. 2019-04-16 [cit. 2019-04-16]. Dostupné online. 

↑ KRATOCHVÍL, Josef: Požár katedrály Notre-Dame: Poškodil oheň unikátní varhany? OperaPlus, [1], 16. dubna 2019.


Související články[editovat | editovat zdroj]
Gotická architektura
Křesťanská sakrální architektura
Požár katedrály Notre-Dame
Útok kladivem na policistu u katedrály Notre-Dame
Zvon Emmanuel
Externí odkazy[editovat | editovat zdroj]
 Obrázky, zvuky či videa k tématu Katedrála Notre-Dame ve Wikimedia Commons 
 Galerie Katedrála Notre-Dame ve Wikimedia Commons
Portály: Francie   | Architektura a stavebnictví

Autoritní data: AUT: kn20131223001 | GND: 4075869-2 | ISNI: 0000 0001 2114 0051 | LCCN: n79081635 | ULAN: 500310021 | VIAF: 158363947 | WorldcatID: lccn-n79081635




Citováno z „https://cs.wikipedia.org/w/index.php?title=Katedrála_Notre-Dame_(Paříž)&oldid=17179680“
Kategorie: Katedrála Notre-Dame (Paříž)Baziliky minor v PařížiHistorické památky v 4. obvodu (Paříž)Île de la CitéKatedrály v PařížiKostely zasvěcené Panně Marii v PařížiKostely pařížské arcidiecézeGotické stavby v PařížiGotické katedrály ve FranciiPohřbení v katedrále v PařížiNáboženské a církevní stavby v 4. obvodu (Paříž)Dispozice varhanKorunovační kostelySkryté kategorie: Údržba:Články s nahlášeným přesměrovánímÚdržba:Wikidata mají jiný štítekMonitoring:Články s výpočtyMonitoring:Umělá LocMapMonitoring:Rejstřík francouzských památek z WikidatČástečné pahýlyMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


AfrikaansAragonésالعربيةمصرىঅসমীয়াAsturianuAzərbaycancaتۆرکجهБашҡортсаБеларускаяБеларуская (тарашкевіца)‎БългарскиবাংলাBrezhonegBosanskiБуряадCatalàCymraegDanskDeutschΕλληνικάEnglishEsperantoEspañolEestiEuskaraفارسیSuomiFrançaisFryskGaeilgeGàidhligGalegoHausaעבריתहिन्दीHrvatskiMagyarՀայերենBahasa IndonesiaIdoÍslenskaItaliano日本語Basa Jawaქართული한국어KurdîLatinaLëtzebuergeschLingua Franca NovaLigureລາວLietuviųLatviešuBaso MinangkabauМакедонскиമലയാളംमराठीNedersaksiesNederlandsNorsk nynorskNorskNouormandOccitanଓଡ଼ିଆPicardPolskiپنجابیPortuguêsRomânăРусскийScotsSrpskohrvatski / српскохрватскиSimple EnglishSlovenčinaSlovenščinaShqipСрпски / srpskiSvenskaதமிழ்ไทยTagalogTürkçeТатарча/tatarçaУкраїнськаاردوOʻzbekcha/ўзбекчаTiếng ViệtWalonWinaray吴语მარგალურიייִדיש中文Bân-lâm-gú粵語 
Upravit odkazy 





 Stránka byla naposledy editována 25. 4. 2019 v 16:18.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






