https://cs.wikipedia.org/wiki/Ekonomika_Estonska











Ekonomika Estonska

Z Wikipedie, otevřené encyklopedie


Skočit na navigaci
Skočit na vyhledávání

Tento článek potřebuje aktualizaci, neboť obsahuje zastaralé informace.
Můžete Wikipedii pomoci tím, že ho vylepšíte, aby odrážel aktuální stav a nedávné události.  Historické informace nemažte, raději je převeďte do minulého času a případně přesuňte do části článku věnované dějinám.



Ekonomika Estonska  Finanční čtvrť v Talinu Měna

Euro (EUR) Fiskální období

kalendářní rok Obchodní organizace

OECD, EU a WTO Statistické údaje HDP

▲ $36,947 mld. (PPP, 2015 odhad)[1] Změna HDP

▲2,5 % (odhad 2014)[2] HDP na obyvatele

▲ $30 850 (PPP, 2017 odhad)[1] HDP podle sektorů

zemědělství 3,7 %, průmysl 30,2 %, služby 66,1 % (odhad 2012) Inflace (CPI)

▼ 3,3 % (CPI, odhad 2012)[3] Míra chudoby

21,9 % – příjem pod €429/měsíc (2015)[4] Pracovní síla

675 900 (odhad 2012) Pracovní síla podle sektorů

zemědělství 4,2 %, průmysl 20,2 %, služby 75,6 % (2010) Nezaměstnanost

6,9 % (odhad 2015)[5] Zahraničí Vývoz

▼ €11,6 mld. (2015)[6] Dovoz

▼ €13,1 mld. (2015) Hrubý zahraniční dluh

$25,92 mld. (31. 12. 2012 odhad) Veřejné finance Veřejný dluh

 9,9 % HDP (2015)[7]

Estonská ekonomika se v posledním desetiletí zařadila mezi nejvyspělejší na světě. Světová banka ji řadí do skupiny High-income economies (Vysoce příjmové ekonomiky). Dle Mezinárodního měnového fondu má Estonsko HDP na obyvatele v paritě kupní síly 20 584 USD (2007) a je tak čtyřicáté na světě. Estonsko bylo jednou z nejrychleji rostoucí ekonomik Evropy díky úspěšným reformám. Pro vysoký růst HDP v letech 2000–2007 bylo označováno za ekonomického tygra. V současnosti je však estonská ekonomika značně zasažena světovou finanční krizí.

Obsah

1 Ekonomický vývoj

1.1 Recese v roce 2008


2 Struktura ekonomiky
3 Reference


Ekonomický vývoj[editovat | editovat zdroj]
Po získání nezávislosti v roce 1991 bylo Estonsko v tíživé ekonomické situaci – HDP se propadl o 30 %, roční inflace dosahovala 1 000 %, v zemi byl nedostatek pohonných hmot a potravin, 92 % zahraničního obchodu probíhalo s Ruskem.[8]
Po volbách v roce 1992 se premiérem stal tehdy dvaatřicetiletý Mart Laar. Hlavními cíli jeho výrazně reformní vlády byly obnova hospodářství země (s pomocí výhradně nových strojů a technologií), monetární reforma (vlastní měna a vyrovnaný rozpočet), otevření ekonomiky (Trade not Aid, zrušení cel), privatizace, daňová reforma a důsledné uplatňování zákonů a předpisů. V roce 1992 byla uvedena do oběhu vlastní volně směnitelná měna – estonská koruna (eesti kroon, EEK), která nahradila rubl. Nová měna byla pevně svázána s německou markou v kurzu 8 EEK = 1 DEM. Poté, co Německo nahradilo marku eurem, byl kurz změněn na 15,6466 EEK za 1 euro. Následovala rozsáhlá privatizace, včetně privatizace telekomunikací, železnic[9]
a energetiky, která v omezené míře pokračuje i nyní. V roce 1994 zavedlo Estonsko jako vůbec první země na světě rovnou daň z příjmu ve výši 26 %. V roce 2005 se sazba daně z příjmu právnických osob snížila na 24 %.
Nejhorším rokem pro estonské hospodářství od získání nezávislosti byl rok 1999, kdy v důsledku ruské krize z předchozího roku poklesl hrubý domácí produkt o několik procent. Do čela vlády se dostal opět Mart Laar a pokračoval ve svých liberálních reformách. V roce 2000 zavedlo Estonsko zvláštní zdanění firem – právnické osoby nemusejí daň z příjmu platit vůbec, pokud svůj zisk v zemi reinvestují. Daň je však stále platná v případě vyplácení dividend. V roce 2000 bylo v estonské ústavě zaručeno právo každého občana na přístup k internetu.
Další reformou Laarovy vlády byla elektronizace agend vlády a dalších státních úřadů. Z Laarových reforem vycházela i možnost elektronického hlasování poprvé použitá ve volbách 2007.
Od roku 2000 rostl HDP Estonska tempem okolo 7 % ročně až do roku 2007. V roce 2006 estonské hospodářství dosáhlo tempa růstu dokonce 11,4 %, což bylo nejvíce od doby obnovení nezávislosti. 
Estonsko je členem Evropské unie (od května 2004) a Světové obchodní organizace (WTO, od roku 1999). V roce 2004 byla vyhotovena estonská podoba eura, jehož zavedení se původně plánovalo na 1. leden 2007, následkem níže popsaných potíží bylo však zavedeno až 1. ledna 2011 [10]. Estonsko se v prosinci 2010 stalo 34. členským státem Organizace pro hospodářskou spolupráci a rozvoj (OECD) [11].

Recese v roce 2008[editovat | editovat zdroj]
Rychlý růst HDP a příjmů obyvatelstva vedl k výraznému zvýšení spotřebitelské poptávky, následné inflaci a současně k růstu schodku běžného účtu a zahraničního dluhu. Ekonomika se tak dostala na sestupnou fázi již před globální finanční krizí, o to prudčeji jí pak byla zasažena. V prvních dvou čtvrtletích 2008 se HDP Estonska snížil o 0,5 % a 0,9 % a Estonsko se tak stalo po Dánsku druhým státem Evropy, který ekonomická krize uvrhla do ekonomické recese.[12] Meziročně estonské hospodářství oslabilo o 1,4 %, což je nejvíce od 3. čtvrtletí 1994. Zároveň jde o první meziroční propad od roku 1999.[13] Ve 3. čtvrtletí 2008 se HDP Estonska propadlo o 3,3 %.[14] Hlavními příčinami estonské recese byly kromě zhoršení výkonnosti světové ekonomiky také vysoká inflace (11,1 % v roce 2008), energetický cenový šok, snižující se spotřeba a padající trh realit, pokles přidané hodnoty průmyslové výroby a zhoršený přístup k úvěrům skandinávských bank. Estonská ekonomika v roce 2009 poklesla o 14,7 %, nicméně v roce 2010 rostla o 3,3 % a v roce 2011 o 8,3 % a stala se tak nejrychleji rostoucí ekonomikou EU v tomto roce (růst HDP EU27 v roce 2011: 1,5 %).[15]

Struktura ekonomiky[editovat | editovat zdroj]
Estonské hospodářství je založeno převážně na službách, významný je zejména sektor informačních technologií, telekomunikace a bankovnictví. Z průmyslových oborů jsou nejdůležitější elektrotechnický, dřevozpracující a chemický průmysl, těžba ropných břidlic a stavba lodí. Významnou roli hraje též rybolov. Rychlý růst estonského hospodářství je podporován přísunem kapitálu ze skandinávských zemí. Přes estonské přístavy prochází i významná část ruského zahraničního obchodu, mimo jiné i ruská ropa.

Reference[editovat | editovat zdroj]

↑ a b  5. Report for Selected Countries and Subjects [online]. International Monetary Fund, April 2016 [cit. 2016-08-30]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ UMMELAS, Ott. Estonia Cuts 2014 GDP Growth Forecast to 2 % on Exports. Bloomberg.com. 7 April 2014. Dostupné online [cit. 3 March 2015]. (anglicky) Je zde použita šablona {{Cite news}} označená jako k „pouze dočasnému použití“.

↑  Estonia Consumer Price Index (CPI) MoM [online]. Investing.com [cit. 2017-03-29]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ [1]

↑  Report for Selected Countries and Subjects [online]. IMF, February 2014 [cit. 2015-03-03]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑  Export Partners of Estonia [online]. Statistics Estonia, 2015 [cit. 2016-02-22]. Dostupné online. (anglicky) Je zde použita šablona {{Cite web}} označená jako k „pouze dočasnému použití“.

↑ http://ec.europa.eu/eurostat/documents/2995521/7049759/2-23102015-AP-EN.pdf/76641d4c-af11-4fc4-b78f-94aaa633b8c3

↑ http://www.lupa.cz/clanky/mart-laar-estonsky-zazrak/

↑ ŠTEFEK, Petr. Současnost estonských železnic. Stránky přátel železnic [online]. 2006 [cit. 2010-03-14]. Dostupné online. 

↑ (česky) Úřední věstník Evropské komise C 2010/309/05

↑ (anglicky) www.oecd.org - Estonia's accession to the OECD

↑ http://ekonomika.ihned.cz/c1-26384750-ekonomicka-krize-v-evrope-estonsko-uz-je-v-recesi

↑ http://www.tyden.cz/rubriky/byznys/svet/po-dansku-dorazila-recese-do-estonska_75306.html

↑ http://aktualne.centrum.cz/finance/penize-a-investice/clanek.phtml?id=622127

↑ http://epp.eurostat.ec.europa.eu/tgm/refreshTableAction.do?tab=table&plugin=1&pcode=tec00115&language=en


  Ekonomika evropských zemí    Země  
Albánie • Andorra • Arménie • Ázerbájdžán • Belgie • Bělorusko • Bosna a Hercegovina • Bulharsko • Černá Hora • Česko • Dánsko • Estonsko • Finsko • Francie • Gruzie • Chorvatsko • Irsko • Island • Itálie • Kazachstán • Kypr • Lichtenštejnsko • Litva • Lotyšsko • Lucembursko • Maďarsko • Malta • Moldavsko • Monako • Německo • Nizozemsko • Norsko • Polsko • Portugalsko • Rakousko • Rumunsko • Rusko • Řecko • San Marino • Severní Makedonie • Slovensko • Slovinsko • Spojené království • Srbsko • Španělsko • Švédsko • Švýcarsko • Turecko • Ukrajina • Vatikán     Teritoria, koloniea zámořská území  
Akrotiri a Dhekelia (GB) • Athos (GR) • Ålandy (FI) • Faerské ostrovy (DK) • Gibraltar (GB) • Guernsey (GB) • Jan Mayen (NO) • Jersey (GB) • Man (GB) • Špicberky (NO)Území se sporným postavením: Kosovo  • Arcach •  Podněstří • Severní Kypr • Abcházie • Jižní Osetie  

Portály: Estonsko   | Ekonomie





Citováno z „https://cs.wikipedia.org/w/index.php?title=Ekonomika_Estonska&oldid=17159420“
Kategorie: Ekonomika EstonskaSkryté kategorie: Údržba:Články s dočasně použitou šablonouÚdržba:Články k aktualizaci




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


العربيةAsturianuБългарскиবাংলাBosanskiCatalàΕλληνικάEnglishEsperantoEspañolEestiفارسیSuomiFrançaisGalegoIdoItalianoქართულიLietuviųLatviešuNorsk nynorskNorskOccitanPortuguêsRomânăРусскийTürkçeУкраїнськаTiếng Việt中文 
Upravit odkazy 





 Stránka byla naposledy editována 19. 4. 2019 v 10:40.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






