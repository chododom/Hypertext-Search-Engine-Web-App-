https://cs.wikipedia.org/wiki/Lond%C3%BDn










Souřadnice: 51°30′26″ s. š., 0°7′39″ z. d.

Londýn

Z Wikipedie, otevřené encyklopedie


Skočit na navigaci
Skočit na vyhledávání

Londýn  London  Londýnská City, Tower Bridge a Londýnské oko, Westminsterský palác s Alžbětinou věží se zvonem Big Ben[1].Poloha Souřadnice

51°30′26″ s. š., 0°7′39″ z. d. Nadmořská výška

35 m n. m. Stát

 Spojené království Země

Anglie Anglie Region

Velký Londýn Administrativní dělení

City a 32 městských obvodů 
 Rozloha a obyvatelstvo Rozloha

1 572 km² Počet obyvatel

8 787 892 (2016)[2] Hustota zalidnění

5 354 obyv./km² Etnické složení

59,7 % běloši18,4 % Asiaté13,3 % černoši5,0 % míšenci3,4 % ostatní Správa Starosta

Sadiq Khan Oficiální web

www.london.gov.uk PSČ

22 psč 
 multimediální obsah na Commons Některá data mohou pocházet z datové položky.

Londýn (anglicky London s výslovností  [ˈlʌndən] IPA) je hlavní město Spojeného království Velké Británie a Severního Irska ležící na jihovýchodě země 80 km[3] od ústí řeky Temže. Produkuje 20 % HDP Spojeného království[4] a londýnská City je jedním z největších světových obchodních center.[5] Žije zde přibližně 8,788 milionu[2] obyvatel. Londýn se spolu s městy New York a Tokio řadí k nejdůležitějším městům světa.[6] Pojem Londýn se používá pro území vymezené jako jeden z anglických regionů – Velký Londýn.

Obsah

1 Historie
2 Geografie a podnebí

2.1 Podnebí


3 Obyvatelstvo
4 Charakteristika
5 Ekonomika
6 Správa města
7 Doprava
8 Náboženství
9 Vzdělání
10 Sport
11 Turistické atrakce

11.1 Pozoruhodná místa
11.2 Budovy a monumenty
11.3 Muzea a galerie
11.4 Trhy a obchodní centra
11.5 Parky a zahrady


12 Partnerská města
13 Odkazy

13.1 Reference
13.2 Literatura
13.3 Související články
13.4 Externí odkazy




Historie[editovat | editovat zdroj]
 Podrobnější informace naleznete v článku Dějiny Londýna.
 Velký požár v roce 1666 zničil značnou část města
I když existují důkazy o několika britských osadách na území nynějšího Londýna, první větší obec zde roku 43 založili Římané a nazvali ji Londinium. Byla ale kolem roku 61 vypálena při útoku vojska keltské královny Boudiccy. Obnovená osada pak velmi dobře prosperovala a významem předčila i Colchester. V 2. století, v době největší slávy, zde žilo asi 60 000 obyvatel.
Do 7. století vybudovali Anglosasové novou osadu, nazvanou Lundenwic, asi 2 km proti proudu od původního římského města, v místech současné Covent Garden. V ústí řeky Fleet zřejmě existoval rybářský a obchodní přístav. Roku 851 na město zaútočili Vikingové, dobyli ho a vypálili. Král Alfréd Veliký s nimi později uzavřel mír a město přestěhoval pod ochranu původních římských hradeb. Za vlády dalších anglosaských králů město vzkvétalo jako středisko mezinárodního obchodu a důležité politické centrum. Přesto občasné útoky Vikingů pokračovaly a dosáhly vrcholu v roce 1013, kdy dánský král Knut Londýn dobyl a anglického krále Ethelreda II. donutil k útěku. Eduard III. po nástupu na trůn nechal Westminsterské opatství a Westminsterský palác obnovit.[7]
Krátce po vítězství v bitvě u Hastings v roce 1066 byl Vilém Dobyvatel korunován na krále v právě dokončeném Westminsterském opatství. Vilém přiznal obyvatelům města zvláštní privilegia, ale na jeho jihovýchodním okraji dal postavit hrad, který mu umožnil Londýn ovládat. Roku 1097 začal Vilém II. stavět v blízkosti opatství Westminster Hall, která byla ve středověku královskou rezidencí. Ve Westminsteru sídlil královský dvůr a vláda, zatímco do City, spravované vlastní institucí Corporation of London, se soustředil obchod. Obě sousední části města se postupně rozrůstaly, staly se základem moderního centra Londýna a ve 12. století převzaly od Winchesteru roli hlavního města.
Ve středověku se počet obyvatel z 18 000 v roce 1100 zvýšil na 100 000 v roce 1300. V polovině 14. století však do Londýna doputovala morová epidemie (černá smrt), která přivodila smrt asi jedné třetině obyvatel.[8] Velký mor zasáhl město i v letech 1665 až 1666. Další katastrofu roku 1666 potom způsobil velký požár. City téměř vyhořelo, ale ztráty na životech byly minimální a i díky požáru mor skončil. Obnova města pak trvala déle než 10 let.[7]

 Londýn v 19. století
Po expanzi města v 18. století se v letech 1831–1925 Londýn stal největším městem světa. Tento růst podpořila i první železnice. Železniční síť se rozvíjela velmi rychle. V roce 1863 začalo v Londýně fungovat první metro na světě.[9] Místní samospráva měla s rozvojem města a vybudováním infrastruktury velké problémy. V letech 1885 až 1889 nastartovala jejich řešení instituce zvaná Metropolitan Board of Works, kterou později nahradil první volený správní orgán - Rada hrabství Londýn.
Při bombardování za druhé světové války zahynulo více než 30 000 obyvatel města[10] a bylo zničeno značné množství budov. V poválečném období se během rekonstrukce používalo hned několik architektonických stylů, čímž se charakter města změnil. V roce 1965 se jeho hranice posunuly a vznikl Velký Londýn. Poválečná imigrace výrazně ovlivnila složení obyvatel a z Londýna se stalo multikulturní město. Ekonomický rozvoj v 80. letech 20. století mu vrátil pozici velkoměsta mezinárodního významu.

Geografie a podnebí[editovat | editovat zdroj]
 Bariéry na Temži, největší stavitelné zábrany proti záplavám na světě
Londýn byl založen na severním břehu Temže, a protože po staletí přes ni vedl pouze jediný most (London Bridge), město se rozvíjelo převážně na sever od řeky. Poté, co byly v 18. století postaveny mosty další, začalo bez větších potíží expandovat do všech směrů, protože rovná nebo mírně zvlněná krajina okolo Temže nepředstavovala žádnou přírodní překážku. Ačkoli se ve městě nachází několik návrší, například Parliament Hill anebo Primrose Hill, nejsou nijak zvlášť rozlehlá a nepředstavovala pro rozvoj města žádnou překážku. Díky těmto skutečnostem má Londýn téměř kruhový půdorys a území Velkého Londýna zahrnuje 1 577 km².
Řeka Temže bývala daleko širší a mělčí, než je dnes. Postupně ji sevřeli do vysokých břehů a mnoho jejích přítoků svedli do londýnského podzemí. Jelikož Temže coby přílivová řeka město ohrožovala a stále ohrožuje záplavami, na ochranu před nimi byly ve Woolwichi vybudovány bariéry.

Podnebí[editovat | editovat zdroj]
Mírné oceánské. Velmi často prší, ale je to chvilkové.V červenci a srpnu může být několik dní i velmi teplo, například 10. srpna 2006 bylo 37°C (v posledních letech jsou v Londýně teplejší léta). Zima je chladná, ale ne moc mrazivá. Noční teploty klesají nejníže na −2 °C a v nejstudenějších dnech bývá teplota jen kolem 0. Největší mrazy mohou být v prosinci a lednu a na přelomu února a března. V létě jsou teploty mírné, ale zřídka se mohou objevit horké dny, s teplotami kolem 30, přičemž ráno je velice teplé, i více než 20. Nejnižší naměřená teplota byla −16.6 °C. Mrazivých dnů v Londýně je méně než 30 za rok. Při ochlazeních od konce podzimu do začátku jara může být rozdíl mezi rozehřátým středem města a okrajem 5 °C. Vzhledem k občas velmi silnému oceánskému vlivu, zde mohou být některé dny v létě teplotně velmi blízké těm nejteplejším zimním a obráceně, i v zimě může být až 15. Bouřky jsou v létě časté. Sníh se drží na zemi 2 dny v roce a výška sněhové pokrývky je 2–3 cm. Větry vanoucí od oceánu přinášejí v létě chlad a v zimě teplo, tak jako ve všech západoevropských pobřežních oblastech. Větry jsou nejsilnější v zimě, kdy zde mohou řádit divoké vichřice, takové větrné Bouře jsou obvykle 1–2 krát v roce. Tornáda jsou vzácná.



Londýn – podnebí


Měsíc

leden

únor

březen

duben

květen

červen

červenec

srpen

září

říjen

listopad

prosinec

Rok


Nejvyšší teplota [°C]

12

13

17

21

24

27

30

30

25

19

16

13 

30


Průměrné maximum [°C]

8

9

11

15

18

21

23

22

19

14

10

8 

14,8


Průměrná teplota [°C]

5,5

5,5

7,5

10,5

13,5

16,5

18,5

18

15

11

12,5

5,5 

11,6


Průměrné minimum [°C]

3

2

4

6

9

12

14

14

11

8

5

3 

7,6


Nejnižší teplota [°C]

-2

-2

-1

1

4

8

11

9

6

2

-1

-2 

−2


Srážky [mm]

56

41

42

42

51

45

44

49

48

69

57

55 

599


Zdroj: [11] 

Extrémy z meteostanice EGLC - London City airport



Rok

Nejnižší a nejvyšší denní teplota nejteplejšího dne léta, °C

Nejnižší a nejvyšší denní teplota nejchladnějšího dne léta, °C

Nejnižší a nejvyšší denní teplota nejteplejšího dne zimy, °C

Nejnižší a nejvyšší denní teplota nejchladnějšího dne zimy, °C

Počet dní se sněhovou pokrývkou


2005

31/27

17/11

12/8

0/-2

2


2006

30/23

17/12

15/10

1/-1

1


2007

29/23

15/12

15/13

3/-1

1


2010

31/17

20/15

14/10

1/-6

10


2011

32/19

18/13

17/10

1/-3

5


2012

30/21

18/12

13/10

1/-4

7


2013

33/17

18/10

14/10

7/1

0


2014

28/17

17/13

16/10

3/-1

0


2015

34/20

15/9

17/12

5/-1

0


2016

31/27

19/12

15/11

0/-1

2

Obyvatelstvo[editovat | editovat zdroj]


Původ obyvatel Londýnapodle sčítání lidu z roku 2011[12]


země narození
obyvatel


Spojené království Spojené království
5 175 677


Indie Indie
262 247


Polsko Polsko
158 300


Irsko Irsko
129 807


Nigérie Nigérie
114 718


Pákistán Pákistán
112 457


Bangladéš Bangladéš
109 948


Jamajka Jamajka
87 467


Srí Lanka Srí Lanka
84 542


Francie Francie
66 654


Jihoafrická republika Jihoafrická republika
66 654


Keňa Keňa
66 311


Somálsko Somálsko
65 333


Spojené státy americké Spojené státy americké
63 920


Itálie Itálie
62 050


Ghana Ghana
62 896


Turecko Turecko
59 596


Německo Německo
55 476


Austrálie Austrálie
53 959


Rumunsko Rumunsko
44 848


Filipíny Filipíny
44 199


Portugalsko Portugalsko
41 041


Litva Litva
39 817


Čína Čína
39 452


Írán Írán
37 339


Španělsko Španělsko
35 880


Hongkong Hongkong
26 435


Zimbabwe Zimbabwe
21 039

Při sčítání obyvatel v roce 2001 bylo etnické složení Londýna následující: 71,1 % – běloši (59,8 % bílí Britové; 3,1 % bílí Irové; 8,3 % jiní běloši); 12,1 % Jižní Asiaté (6,1 % Indové; 2,2 % Bangladéšané; 2,0 % Pákistánci); 10,9 % černoši (5,3 % – Afričané; 4,8 % Karibští černoši; 0,8 % jiní černoši); 3,2 % – míšenci; 1,1 % – Číňané; 1,6 % ostatní. Asi 21,8 % obyvatel uvádělo místo narození mimo Evropskou unii.
Stav při sčítání v roce 2011: 59,8 % – běloši (44,8 % bílí Britové; 2,2 % bílí Irové; 0,1 % cikáni a Irští Travellers; 12,1 % jiní běloši); 6,6 % Indové; 2,7 % Bangladéšané; 2,7 % Pákistánci; 13,3 % černoši (7,0 % – Afričané; 4,2 % Karibští černoši; 2,1 % jiní černoši), 5,0 % – míšenci; 1,5 % – Číňané; 1,3 % Arabové; 2,1 % ostatní. Asi 37 % obyvatel uvádělo místo narození mimo Spojené království. Okolo 69 % dětí narozených roku 2015 v Londýně mělo alespoň jednoho rodiče pocházejícího z ciziny. [13] V londýnských školách převládají černošské a asijské děti nad bílými dětmi.[14]
V Londýně žilo k rozhodnému datu při sčítání v roce 2011 asi 8 841 Čechů a 12 800 Slováků[15].
Náboženství: 58,25 % – křesťané, 15,8 % – bez vyznání.
Počet obyvatel Londýna v roce 1801 byl asi 860 000 (pro srovnání Paříž v roce 1802 měla asi 670 000 obyvatel). Londýn byl nejlidnatějším městem od roku 1825 do 1925, kdy byl překonán New Yorkem. Počet obyvatel Londýna podle sčítání obyvatel z roku 2006 činí 7 750 000 obyvatel.
Počet obyvatel Londýna včetně příměstských částí (angl. urban area) byl podle výsledků sčítání obyvatel v roce 2001 8 278 251.[16] Počtem obyvatel je Londýn včetně příměstských částí třetí největší v Evropě po Moskvě (11,7 milionů obyvatel v roce 2000) a Paříži (9,6 milionů obyvatel v roce 1999).
Na rozdíl od jiných států, neposkytuje Velká Británie národně koordinované počty obyvatel oblasti hlavního města (angl. London’s metropolitan area) s ohledem na sledování osob dojíždějících do Londýna do zaměstnání a ekonomický vliv. Podle některých zdrojů zahrnuje oblast Londýna plochu 16 043 km² s počtem obyvatel 13 945 000 – což je více než počet obyvatel Skotska, Walesu a Severního Irska dohromady.[17] Podle této definice je oblast Londýna spolu s oblastí Moskvy (asi 14 milionů obyvatel) největší metropolitní oblastí Evropy a je větší než oblast Paříže (11,5 milionů v roce 2004). Definici oblasti v tomto pramenu, je třeba brát s maximální opatrností, neboť obsahuje místa dosti vzdálená od Londýna, např. Dover ležící u Lamanšského průlivu nebo Colchester město na severu Essexu. Po odečtení východního Kentu, severního Essexu a West Berkshire je tento počet mezi 12 až 12,5 miliony.
V roce 2004 vláda Velkého Londýna oficiálně vyhlásila Londýnský region (angl. metropolitan region) s centrem v Londýně s rozlohou 27 224 km² a počtem obyvatel přibližně 18 000 000. Toto území zahrnuje Velký Londýn, celou jihovýchodní Anglii a jednu třetinu východní Anglie. Metropolitní region je odlišný pojem od metropolitní oblasti. Zahrnuje území s obrovským množstvím spojení a sítí mezi obydlenými oblastmi. Je třeba poznamenat, že metropolitní region, jak je zde definován, má málo společného s tím, co je pojmem Londýn označováno v britském prostředí.[18][19]

Charakteristika[editovat | editovat zdroj]
Související informace naleznete také v článcích City (Londýn), Vnitřní Londýn a Vnější Londýn.
 Červený doubledecker projíždějící Piccadilly Circus.
Centrum společenského dění Londýna je Westminster, kde sídlí většina obchodů a zábavních center. Zde sídlí také vedení největších britských průmyslových podniků (vyjma finančního sektoru) a vláda Spojeného království.
Londýnská City je hlavním finančním centrem Velké Británie a jedním z nejdůležitějších ve světě. Je řízená Corporation of London, institucí která má středověké kořeny a v jejímž čele je Lord Mayor of London (v českém prostředí starosta). Původní dominantu katedrálu svatého Pavla doplnily vysoké budovy kanceláří včetně nejvyšších Tower 42 (známa spíše jako NatWest Tower) a 30 St Mary Axe (nazývána Gherkin, postavená v roce 2003). City má pouze malé množství stálých obyvatel (asi 7 000), ale během dne zde pracuje až 300 000 lidí. V poslední době se finanční centrum stále více přesouvá z City do Canary Wharf na východě Londýna.
West End je považován za nejpopulárnější nákupní a zábavní obvod Londýna. Nalézá se zde i Trafalgarské náměstí, jedna z nejnavštěvovanějších památek Londýna. Oxford Street je jednou z nejznámějších ulicí světa pro nakupování módního značkového oblečení. Na jihu od východní části Oxford Street se rozkládá Soho, síť malých uliček plných restaurací, hospůdek, menších obchodů a butiků, divadel a kin, stejně jako mediálních, filmových, inzertních a postprodukčních firem. Soho je rovněž známé svými rušnými kluby, bary a gay komunitou. Piccadilly je známou dopravní tepnou vedoucí z Piccadilly Circus na východě k Hyde Park Corner na západě. V jejím okolí nalezneme Mayfair a Green Park. Dalšími dopravními tepnami této části města jsou Regent Street a Bond Street.
Východní Londýn byl centrem metropolitní průmyslové oblasti a většina tohoto území je v současnosti výrazně přestavována jako část Thames Gateway. Hrála rovněž klíčovou úlohu v úspěšné kandidatuře na pořádání olympijský her v roce 2012, a nyní probíhá výrazná obnova tohoto území pro zabezpečení úspěšného konání olympiády. Je to již podruhé v moderní historii, kdy je tato oblast výrazně přestavována, poprvé to bylo po náletech německého letectva v době druhé světové války.
East End je nejblíže původnímu londýnskému přístavu a je oblastí kde se nejčastěji zpočátku usidlovali přistěhovalci přijíždějící do přístavu. Byly to postupně přistěhovalecké vlny Francouzů, Hugenotů, Belgičanů, Židů a Pákistánců. East End se rozrůstá z východní části City a zahrnuje tyto městské části – Whitechapel, Mile End, Bethnal Green, Hackney, Bow a Poplar. V této části města se nacházejí mnoha zajímavá místa včetně londýnských tržišť (Columbia Road Flower Market, Spitalfields Market, Brick Lane Market, Petticoat Lane Market) a několik muzeí, například Geffrye Museum a Museum of Childhood v Bethnal Green.

 Canary Wharf – nejvyšší budova, One Canada Square, byla nejvyšším britským mrakodrapem od roku 1991 do roku 2012. Pohled z nejvyššího přechodu Tower Bridge
Docklands, městská část na Ostrově psů (Isle of Dogs), prochází od roku 1980 bouřlivým rozvojem. V prvních letech od roku 1980 bylo mnoho skladů ve Wapping obsazováno a používáno jako umělecké dílny a levné ubytovny. London Docklands Development Corporation (LDDC) byla založena v roce 1981, aby nastartovala proces využití a změny tváře této oblasti. Nejznámějším výsledkem je oblast Canary Wharf, jejíž dominantou je budova kancelářského komplexu 1 Canada Square nejvyšší britský mrakodrap od roku 1991. Spojení této oblasti s metrem a s ostatními částmi města zajišťuje Docklands Light Railway (DLR).
Západní Londýn zahrnuje elegantní a nákladnou rezidenční oblast Notting Hill. Kensington a Chelsea jsou oblasti s nejluxusnějším bydlením ve Velké Británii. Západním směrem u White City, poblíž Shepherd's Bush, se nachází hlavní centrum BBC, a ještě dále na západ v předměstí Hillingdon, leží letiště Heathrow. Tento kout Londýna je domovem Richmond Parku. V této části má také stadion Chelsea FC a to na Stamford Bridge.
V jižním Londýně nalezneme Wimbledon (známý pořádáním velkého tenisového turnaje). Greenwich ležící na březích Temže, v místech, kde tato řeka meandruje je známá parkem a je rovněž sídlem Královské greenwichské observatoře. Brixton, Camberwell a Peckham je domovem pro mnoho rodin imigrantů z Karibiku, kteří se do Velké Británie přistěhovali v létech padesátých, šedesátých a sedmdesátých.
Severní Londýn zahrnuje například předměstí Hampstead a Highgate, které si podržely venkovský ráz. Jsou zde velké parky včetně Hampstead Heath s Parliament Hill. Mnoho oblastí má výrazné zastoupení menšin, napřiklad Stamford Hill, jež je obydlen výraznou komunitou ortodoxních židů, a Green Lanes ve čtvrti Harringey s výrazným zastoupením turecké a řecké menšiny. Islington je jedna z nejbohatších oblastí severního Londýna a je sídlem fotbalových klubů Arsenal nebo Tottenham Hotspur FC, jehož stadión je v blízkém Tottenhamu.

Ekonomika[editovat | editovat zdroj]
 City – jedno z největších finančních center na světě.
Ekonomický význam Londýna je způsoben mimo jiné jeho včasnou poválečnou orientací na odvětví poskytování služeb. Londýn je hlavní centrálou mezinárodního obchodu a patří spolu s New Yorkem a Tokiem mezi tři nejdůležitější ekonomická centra.[20] Je po New Yorku druhým největším světovým finančním střediskem a po Tokiu, New Yorku, Los Angeles, Chicagu a Paříží šestou největší městskou ekonomikou.[21] Londýn produkuje asi 20 % HDP a Londýnská metropolitní oblast je zdrojem asi 30 % HDP Velké Británie.[22]
Více než 85 % (3,2 milionů) lidí zaměstnaných v Londýně pracuje v odvětví poskytování služeb. Dalších asi 1,5 milionu pracuje v průmyslových podnicích.[23] I když v posledních letech došlo k poklesu počtu průmyslových společností, stále jich zde existuje asi 15 000 a jsou zaměřeny na výrobu oděvů, tiskařství, výrobu nábytku a produkci potravin.[24]
Nejdůležitějším odvětvím je stále finanční sektor. V poskytování finančních služeb pracuje více než 300 000 lidí. Sídlí zde více než 480 mezinárodních bank. V City je proinvestováno více finančních prostředků než v ostatních deseti největších evropských městech dohromady a v Londýně je realizováno více mezinárodních telefonních hovorů než kdekoli jinde na světě.[25]
City je největší finančním a obchodním centrem v Evropě a pomalu dostihuje i New York. V Londýně sídlí banky, brokerské společnosti, pojišťovny, právní a účetní společnosti. Další kancelářské středisko vzniklo na východ od City v Canary Wharf, kde sídlí světové centrály společností HSBC, Reuters, Barclays a Clifford Chance, největší právní společnost světa.
Dalším důležitým odvětvím je turistika, zaměstnávající v roce 2003 asi 350 000 lidí[26] a roční příjem z turistiky je asi 15 miliard liber. Každý rok město navštíví 27 milionů turistů, kteří zde stráví alespoň jednu noc. Londýnský přístav v Tilbury se z pozice největšího světového přístavu dostal až na třetí místo ve Velké Británii a prochází jím 50 milionů tun zboží.[zdroj?]

Správa města[editovat | editovat zdroj]
 Londýnská radnice
Velký Londýn je rozdělen do 32 městských obvodů a londýnské City. Jednotlivé samosprávy městských obvodů jsou nejdůležitější jednotkou místní správy Londýna a jsou zodpovědné za zajištění většiny lokálních služeb v oblasti, kterou spravují. City není spravována běžnou místní radou, ale historickou Corporation of London.
Greater London Authority (GLA), nejvyšší správní orgán Velkého Londýna, má vliv na dění celé oblasti Velkého Londýna a je zodpovědná za koordinaci činností samospráv městských čtvrtí, strategické plánování a chod služeb, jež mají dosah v celém Londýně, jako například policie, požární ochrana a doprava. GLA se skládá ze zastupitelstva, jímž je Londýnské shromáždění (London Assembly), které řídí starosta Londýna (Mayor of London).
Současný starosta Sadiq Khan byl zvolen roku 2016. Dnešní GLA byla ustanovena jako náhrada za Radu Velkého Londýna (Greater London Council, GLC), který vznikl roku 1965 a byl zrušen roku 1986 po politických šarvátkách mezi GLC (tehdy vedeným Kenem Livingstonem) a vládou konzervativní strany vedenou Margaret Thatcherovou. Po zrušení GLC v roce 1986, přešla většina jeho pravomocí na samosprávy městských obvodů a zbytek byl zajišťován jejich spolupráci nebo jinými nevolenými orgány. Samosprávy městských obvodů tak získaly značnou autonomii a jednotný statut, a ačkoli po obnovení GLC ztratily určitou část vlivu, stále existují oblasti, v nichž jsou nezávislé na GLC.
Předchozí londýnské administrativní úřady:

Metropolitan Board of Works (MBW) – 1855 až 1889
London County Council (LCC) – 1889 až 1965
Greater London Council (GLC) – 1965 do 1986
Greater London Authority (GLA) – 2000
Londýn je v parlamentu reprezentován 74 poslanci.[zdroj?] Policejní službu pro 32 londýnských čtvrtí zajišťuje Metropolitan Police Service, všeobecně označována spíše jako Metropolitan Police, nebo jednoduše Met. City má svou vlastní policejní správu City of London Police. Zdravotní služba v Londýně je řízena vládou prostřednictvím Národní zdravotní služby (NHS). Velký Londýn je rozdělen mezi 5 Strategic Health Authorities.




City of London
City of Westminster
Kensington and Chelsea
Hammersmith and Fulham
Wandsworth
Lambeth
Southwark
Tower Hamlets
Hackney
Islington
Camden
Brent
Ealing
Hounslow
Richmond
Kingston
Merton





Sutton
Croydon
Bromley
Lewisham
Greenwich
Bexley
Havering
Barking and Dagenham
Redbridge
Newham
Waltham Forest
Haringey
Enfield
Barnet
Harrow
Hillingdon


Doprava[editovat | editovat zdroj]
 Podrobnější informace naleznete v článku Doprava v Londýně.
 Londýnské metro – stanice Green Park
Pokud jde o dopravu, Londýn patří k nejrušnějším městům světa. Dopravu spravuje úřad starosty, má však jen omezený finanční vliv. Výkonným orgánem řízení londýnského dopravního systému je Transport for London (TfL). Ačkoli se síť městské hromadné dopravy řadí k nejrozsáhlejším na světě,[27] potýká se s přehuštěním a výpadky. Tento jeden z nejkomplexnějších dopravních systémů byl v roce 2006 při hlasování označen za nejlepší systém městské hromadné dopravy na světě.[28]
Hlavním dopravním systémem Londýna je metro s dvanácti linkami. Toto nejstarší metro světa zahájilo provoz již v roce 1863.[9] Roku 1890 zde vznikla i první elektrifikovaná linka. Denně je využito pro přibližně 3 miliony cest a ročně pro 1 miliardu. Trasy metra pokrývají centrum a severní část města.
Roku 1987 bylo metro doplněno o systém lehké kolejové dopravy (DLR), který používá menší a lehčí soupravy bez řidiče; jeho síť pokrývá oblast východního Londýna a Greenwiche. Místní a mezinárodní železniční spoje (až na výjimky) neprojíždějí centrem, ale zastavují na železničních stanicích rozptýlených po okraji města. Vzrůstající požadavky na dopravu vedly roku 2007 ke schválení plánu na vybudování podzemní východo-západní železniční trati pod středem města; Crossrail se momentálně buduje a zprovoznění se předpokládá v roce 2018. Rychlovlaky Eurostar spojují nádraží St Pancras International s Paříží a Bruselem. Cesta do Paříže trvá asi 2 hodiny a 15 minut a do Bruselu zhruba 1 hodinu a 51 minut.
Síť londýnské autobusové dopravy je jednou z nejrozsáhlejších na světě. Denně vyjíždí na 700 linek asi 8 000 autobusů, které za týden přepraví více než 6 milionů cestujících. Každý rok se do obnovy dopravní sítě investuje 850 milionů liber. Londýn má nejrozsáhlejší dopravní síť použitelnou vozíčkáři na světě a od druhé poloviny roku 2003 je lépe přístupná i pro osoby s postižením sluchovým nebo zrakovým.
Londýn je zároveň velmi často využívanou mezinárodní křižovatkou. Letiště Heathrow je nejrušnějším letištěm světa pro mezinárodní dopravu. V březnu roku 2008 byl dokončen již pátý terminál, který má ročně odbavit až 30 milionů cestujících. Dalšími důležitými letišti v dosahu města jsou Stansted, Gatwick, Luton, City, Southend a Biggin Hill, využívaná především obchodními cestujícími a také nízkonákladovými leteckými společnostmi.

Náboženství[editovat | editovat zdroj]
 Westminsterské opatství.
Když papež Řehoř I. Veliký vyslal v roce 597 svatého Augustina z Canterbury, aby uvedl do Anglie křesťanství, předpokládal, že se jeho vyslanec stane arcibiskupem londýnským, protože toto město bylo dříve hlavním městem římské kolonie Británie. Vzhledem k tomu, že Augustin byl pohostinně přijat v Kentském království králem Ethelbertem, bylo však v roce 601 ustanoveno arcibiskupství v Canterbury. Přesto byl Londýn vždy důležitým náboženským centrem a canterburští arcibiskupové zde trávili mnoho času. Jejich oficiální londýnskou rezidencí je Lambethský palác.
Anglikánská církev má v Londýně dva biskupy – biskup londýnský, který spravuje část Londýna na sever od Temže, pod něhož patří největší londýnský barokní chrám
katedrála svatého Pavla, a biskup southwarský, který spravuje anglikánskou církev na jih od Temže. Důležité národní a královské ceremonie jsou rozděleny mezi katedrálu svatého Pavla a Westminsterské opatství, gotický kostel připomínající katedrálu.
Římskokatolický arcibiskup westminsterský je uznáván jako hlava katolické církve v Anglii a Walesu (pod něj patří katolická Westminsterská katedrála, kterou je třeba odlišovat od anglikánského Westminsterského opatství). Další tradiční protestantské církve, které mají svou rezidenci v Londýně, jsou například sjednocená reformovaná církev (United Reformed Church) a kvakeři (Quakers). Mnoho imigrantů ustavilo své vlastní církve – například je zde zastoupena pravoslavná církev a existují zde také další protestantské sbory.
Londýn je nejdůležitějším centrem islámu ve Velké Británii. Ve dvou londýnských předměstích jsou enklávy s největším počtem muslimů ve Velké Británii – Tower Hamlets a Newham. Londýnská ústřední mešita (London Central Mosque) je velmi dobře známá londýnská silueta, postavená na okraji Regent's Parku, další mešity jsou i v jiných částech města. Londýnu se pro jeho islámskou menšinu také přezdívá Londonistán.
Hinduistický chrám v Neasden (Neasdenský chrám) je největším hinduistickým chrámem mimo Indii a zároveň pozoruhodným příkladem moderní budovy postavené v tradičním stylu. Většina dokonale propracovaných a spletitých mramorových plastik použitých v chrámu byla vytesáno v Indii.
Více než dvě třetiny britských židů žije v Londýně, což řadí Londýn na 9. místo na světě v počtu židů žijících mimo Izrael.[29]

Vzdělání[editovat | editovat zdroj]
 University College London
Londýn je sídlem mnoha univerzit a středních škol, které navštěvuje asi 378 000 studentů. Nachází se zde také mnohé a vědecké a výzkumné ústavy.
Největší vysokou školou podle počtu studentů (125 000) ve Velké Británii a v Evropě je Londýnská univerzita. Skládá se z 20 fakult a několika dalších menších ústavů s větší mírou autonomie. Některé fakulty poskytují všeobecně zaměřené studium a jiné jsou specializované ústavy například London School of Economics, SOAS, Royal Academy of Music a Institute of Education.
Královská univerzita a University College London byly podle výzkumu The Times Higher Education Supplement zařazeny mezi desítku nejlepších univerzit na světě (ICL na 5. místě a UCL na 9. místě). Dalšími univerzitami ve městě jsou Brunel University, City University, London Metropolitan University, Královská univerzita, Middlesex University, University of East London, University of Westminster a London South Bank University. Londýn je také známý svými ekonomickými školami – London Business School (nejlepší ekonomická škola podle  Business Week) a Cass Business School (největší ekonomická škola Evropy).
V Londýně se nachází mnoho muzeí, galerií a jiných institucí, které jsou jednak turistickými atrakcemi ale některé z nich (Přírodopisné muzeum – biologie, geologie; Science Museum a Victoria and Albert Museum – móda a design) plní i funkci centra výzkumu v dané oblasti. Britská národní knihovna u St Pancras je národní knihovnou Velké Británie a obsahuje asi 150 milionů exemplářů.

Sport[editovat | editovat zdroj]
 Wembley Stadium
Londýn je místem konání jednoho z největších maratónů s masovou účastí, Londýnského maratónu, konaly se zde Letní olympijské hry v roce 1908 a 1948. V červnu 2005 byl Londýn vybrán jako místo pořádání Letních Olympijských her 2012. Londýn se tak stal prvním olympijským městem, kde se letní olympijské hry konaly třikrát.
Nejnavštěvovanějším sportem v Londýně je fotbal a v Londýně sídlí několik předních fotbalových klubů. V historii nebyly londýnské kluby příliš úspěšné v získávání nejcennějších fotbalových trofejí tak jako například Liverpool nebo Manchester United, ale současný Arsenal (založený ve Woolwich Arsenal, ale v roce 1913 se přestěhoval do Highbury a nyní sídlí Emirates Stadium) a Chelsea (hraje ve Fullhamu) jsou, spolu s Manchester United a Liverpool, považovány za členy velké čtyřky – Big 4. V sezóně 2003/04 byly první dvojicí londýnských klubů v nejvyšší anglické fotbalové soutěži, které se umístily na prvních dvou místech s vítězným Arsenalem. V sezóně 2004/05 se situace opakovala, tentokrát zvítězila Chlesea.
Londýn byl jedním z míst konání Mistrovství světa ve fotbale v roce 1966 a Mistrovství Evropy ve fotbale v roce 1996 a finálových utkání obou turnajů. Londýn ve starém Wembley pětkrát hostil finále PMEZ (1963, 1968, 1971, 1978, 1992) a na již zrekonstruovaném stadionu dvakrát finále Ligy mistrů (2011, 2013). New Wembley Stadium – národní fotbalový stadión, který byl svědkem mnoha významných mezistátních a klubových fotbalových a ragby utkání, prošel do roku 2008 rekonstrukcí. Po dobu jeho rekonstrukce byl místem důležitých zápasů cardiffský Millennium Stadium.
Velmi populárním sportem v Londýně je také ragby, jehož příznivci pocházejí především ze střední třídy společnosti ze severu a západu města. Anglický národní ragbyový stadión se nachází v Tvickenhamu. Tři z dvanácti klubů elitní ligy – Guinness Premiership pocházejí z Londýna. Kluby London Irish, Saracens a Wasps hrají na hřišti mimo Velkého Londýna, ale v metropolitní oblasti. Harlequins, kteří sestoupili po sezoně 2004/05 do nižší soutěže National Division One, hrají v oblasti Velkého Londýna.
V Londýně existují dvě kriketová hřiště – Lord’s – domov Middlesex a Marylebone Cricket Club na předměstí St John's Wood kousek na sever od Regent's Parku a Oval – sídlo Surrey v jižním Londýně.
All England Lawn Tennis and Croquet Club je místem konání světově proslulého tenisového turnaje ve Wimbledonu na jihovýchodě Londýna.

Turistické atrakce[editovat | editovat zdroj]
Londýn patří k nejvíce navštěvovaným městům na světě. Turistické atrakce se nalézají převážně v centrálním Londýně. Patří mezi ně historická City; West End a jeho proslulá kina, bary, kluby, obchody a restaurace; Westminster s Westminsterským opatstvím, Buckinghamským palácem, Clarence House atd. Dále je to Science Museum, Přírodopisné muzeum, Britské muzeum, Národní galerie, Tate Gallery, mosty London Bridge, Tower Bridge, Královská observatoř v Greenwichi, kudy prochází od roku 1884 nultý poledník, a další zajímavosti.

 Trafalgarské náměstí
 Londýnské oko
 Westminsterský palác – pohled přes řeku Temži.
 Tower Bridge
 Bližší pohled na známou londýnskou atrakci Londýnské oko
 Pohled z Katedrály svatého Pavla na město.
Pozoruhodná místa[editovat | editovat zdroj]
Camden Town
Covent Garden
Čínská čtvrť
Downing Street
Horse Guards Parade
Jižní nábřeží
Leicester Square
London Dungeon
Londýnská zoologická zahrada
Londýnské oko
Londýnské planetárium
Muzeum voskových figurín Madame Tussaud
Piccadilly Circus
Tower Bridge
Tower
Trafalgarské náměstí
Budovy a monumenty[editovat | editovat zdroj]
1 Canada Square
30 St Mary Axe
Albertův památník
Bank of England
Big Ben
Britská knihovna
Broadcasting House
Buckinghamský palác
Budova pojišťovny Lloyds
Clarence House
Elektrárna Battersea
Hampton Court Palace
Katedrála svatého Pavla
Kensingtonský palác
Kleopatřin obelisk
Královská burza
Královská greenwichská observatoř
Královský soudní dvůr
Lambethský palác
Londýnská radnice
Millennium Dome
Mramorový oblouk
Neasdenský chrám
Nelsonův sloup
Památník Diany, princezny z Walesu
Památník Velkého požáru Londýna
Royal Albert Hall
Royal Festival Hall
St James's Palace
Tower
Tower 42
Věž British Telecom
Westminsterské opatství
Westminsterský palác
Muzea a galerie[editovat | editovat zdroj]
Viz Londýnská muzea a galerie

Trhy a obchodní centra[editovat | editovat zdroj]
Borough Market
Brick Lane Market
Camden Town
Covent Garden
Knightsbridge
Petticoat Lane Market
Portobello Road Market
West End
Parky a zahrady[editovat | editovat zdroj]
11 % rozlohy Velkého Londýna zabírají parky. Devět královských parků, dříve honebních revírů, je nyní přístupno veřejnosti. Green Park, St. James's Park, Hyde Park a Kensingtonské zahrady formují pásmo zeleně ve West Endu. Regent's Park tvoří severní hranici centra Londýna, zatímco Greenwich Park-národní park, Bushy Park a Richmond Park jsou oázou klidu v londýnských předměstích. Mnoho menších parků bylo založeno u bohatých soukromých rezidencí pro soukromé používání, ale část je nyní přístupná pro veřejnost.
Většina parků spravovaných londýnskou samosprávou byla vytvořena mezi polovinou 19. století a druhou světovou válkou. Příkladem jsou Victoria Park, Alexandra Park a Battersea Park. Některé parky na předměstích například Hampstead Heath, Wimbledon Common a Epping Forest mají neformální přírodní charakter. Nejvýznamnější zahrada ve které se platí vstupné je Královské botanické zahrady v Kew.

Partnerská města[editovat | editovat zdroj]
 Paříž, Francie
 New York, USA
 Berlín, Německo
 Sofie, Bulharsko
 Alžír, Alžírsko
 Káhira, Egypt
 Záhřeb, Chorvatsko
 Bogotá, Kolumbie
 Johannesburg, Jihoafrická republika
 Podgorica, Černá Hora
 Bagdád, Irák
Odkazy[editovat | editovat zdroj]
Reference[editovat | editovat zdroj]

↑ [1]

↑ a b Dostupné online.

↑ [2]

↑ London’s Place in the UK Economy, 2005-06 – neplatný odkaz !

↑ Corporation of London – The Competitive Position of London as a Global Financial Centre Archivováno 7. 11. 2006 na Wayback Machine – neplatný odkaz !

↑ Saskia Sassen – The Global City:New York, London, Tokyo

↑ a b  History and general information. www.gatewaysmoving.com [online]. [cit. 2018-08-30]. Dostupné v archivu pořízeném dne 2008-02-23. 

↑ Historical Overview of London Population

↑ a b London Underground: History – neplatný odkaz !

↑ Air Raid Precautions

↑ Průměrné maximum, průměrné minimum, nejnižší a nejvyšší každoroční teplota.

↑  A summary of countries of birth in London. Census Update. Office for National Statistics, 11 December 2012, s. page 1. Dostupné online [cit. 12 December 2011]. (anglicky) Je zde použita šablona {{Cite journal}} označená jako k „pouze dočasnému použití“.

↑ "Most London babies have foreign-born parent". Financial Times. 1. prosince 2016.

↑ Paton, Graeme. One fifth of children from ethnic minorities. The Daily Telegraph.  London:  1. října 2017. Dostupné v archivu pořízeném dne 15. července 2009. (anglicky) Je zde použita šablona {{Cite news}} označená jako k „pouze dočasnému použití“.

↑ http://data.london.gov.uk/datafiles/demographics/country-of-birth-london.xls – neplatný odkaz !

↑  National Statistics – KS01 Usual resident population: Census 2001, Key Statistics for urban areas. www.ons.gov.uk [online]. [cit. 07-11-2015]. Dostupné v archivu pořízeném dne 10-12-2013. 

↑ Demographia – Vývoj počtu obyvatel jižní Anglie od roku 1891 

↑ The London Plan – Spatial Development Strategy for Greater London – neplatný odkaz !

↑ The London Plan – Positioning London – neplatný odkaz !

↑ Saskia Sassen (2001) – The Global City: New York, London, Tokyo, 2nd edition, Princeton University Press.

↑ PriceWaterhouseCoopers – UK Economic Outlook, March 2007 Archivováno 10. 6. 2007 na Wayback Machine – neplatný odkaz !

↑ The Economic Positioning of Metropolitan Areas in North Western Europe Archivováno 24. 6. 2008 na Wayback Machine – neplatný odkaz !

↑ . Greater London Authority – neplatný odkaz !

↑ Where next for London manufacturing? – neplatný odkaz !

↑ Big 4 Audit London All Levels – neplatný odkaz !

↑  London is the HR centre of opportunity in the UK. www.personneltoday.com [online]. [cit. 06-01-2008]. Dostupné v archivu pořízeném dne 19-05-2011. 

↑ CNN – World's most expensive cities

↑ BBC – London voted best for transport

↑ Ner LeElef, World Jewish Population


Literatura[editovat | editovat zdroj]
Londýn – průvodce s mapou, COMPUTER PRESS, ISBN 80-251-0768-X
Londýn – společník cestovatele, Leapman Michael, Ikar, 2005
Londýn – 3. vydání, Carstensen Heidede, ISBN 80-7236-512-6
Londýn – Velký průvodce National Geographic, Nicholson, Louise, ISBN 80-251-1274-8, Nakladatelství Computer Press, a.s.
Londýn – kulturněhistorický průvodce, Kovář, Martin, ISBN 978-80-200-2008-6, Nakladatelství Academia, 2011
Související články[editovat | editovat zdroj]
Velký smog 1952
Externí odkazy[editovat | editovat zdroj]
 Obrázky, zvuky či videa k tématu Londýn ve Wikimedia Commons 
 Slovníkové heslo Londýn ve Wikislovníku
 Kategorie Londýn ve Wikizprávách
 Téma Londýn ve Wikicitátech
Londýn na OpenStreetMap
Oficiální stránky Londýna – neplatný odkaz !
Správní orgán Velkého Londýna
Doprava v Londýně
Památky v Londýně na mapě k vytištění a popiskem
(česky), (slovensky) pohyby.co.uk – Největší nezávislý portál pro Čechy a Slováky žijící v Anglii
  Londýn   Velký Londýn · Vnitřní Londýn · Vnější Londýn · hrabství Londýn * · City of London  Správa  
Metropolitan Board of Works * · London County Council * · Greater London Council * · Greater London Authority    Londýnské městské obvody  
Barking a Dagenham · Barnet · Bexley · Brent · Bromley · Camden · Croydon · Ealing · Enfield · Greenwich · Hackney · Hammersmith a Fulham · Haringey · Harrow · Havering · Hillingdon · Hounslow · Islington · Kensington a Chelsea · Kingston · Lambeth · Lewisham · Merton · Newham · Redbridge · Richmond · Southwark · Sutton · Tower Hamlets · Waltham Forest · Wandsworth · Westminster   Poznámka: * historické správní jednotky a instituce

  Britská sídla se statusem city    Anglie  
Bath • Birmingham • Bradford • Brighton and Hove • Bristol • Cambridge • Canterbury • Carlisle • Chester • Chichester • Coventry • Derby • Durham • Ely • Exeter • Gloucester • Hereford • Kingston upon Hull • Lancaster • Leeds • Leicester • Lichfield • Lincoln • Liverpool • Londýn (City a Westminster) • Manchester • Newcastle upon Tyne • Norwich • Nottingham • Oxford • Peterborough • Plymouth • Portsmouth • Preston • Ripon • St Albans • Salford • Salisbury • Sheffield • Southampton • Stoke-on-Trent • Sunderland • Truro • Wakefield • Wells • Winchester • Wolverhampton • Worcester • York    Skotsko  
Aberdeen • Dundee • Edinburgh • Glasgow • Inverness • Perth • Stirling    Wales  
Bangor • Cardiff • Newport • St Asaph • St Davids • Swansea    Severní Irsko  
Armagh • Belfast • Derry • Lisburn • Newry  

  Spojené království Velké Británie a Severního Irska – United Kingdom of Great Britain and Northern Ireland – (UK)    Země  
 Anglie (Londýn) •  Severní Irsko (Belfast) •  Skotsko (Edinburgh) •  Wales (Cardiff)    Korunní dependence  
 Jersey •  Guernsey •  Ostrov Man    Zámořská území  
Akrotiri a Dhekelia • Anguilla • Bermudy • Britské antarktické území • Britské indickooceánské území • Britské Panenské ostrovy • Falklandy • Gibraltar • Jižní Georgie a Jižní Sandwichovy ostrovy • Kajmanské ostrovy • Montserrat • Pitcairnovy ostrovy • Svatá Helena, Ascension a Tristan da Cunha • Turks a Caicos  

  Hlavní města Evropy    Nezávislé státy  
Amsterdam (Nizozemsko) • Andorra la Vella (Andorra) • Athény (Řecko) • Bělehrad (Srbsko) • Berlín (Německo) • Bern (Švýcarsko) • Bratislava (Slovensko) • Brusel (Belgie) • Budapešť (Maďarsko) • Bukurešť (Rumunsko) • Dublin (Irsko) • Helsinky (Finsko) • Kišiněv (Moldavsko) • Kodaň (Dánsko) • Kyjev (Ukrajina) • Lisabon (Portugalsko) • Londýn (Spojené království) • Lublaň (Slovinsko) • Lucemburk (Lucembursko) • Madrid (Španělsko) • Minsk (Bělorusko) • Monaco-Ville (Monako) • Moskva (Rusko) • Nikósie (Kypr) • Oslo (Norsko) • Paříž (Francie) • Podgorica (Černá Hora) • Praha (Česko) • Reykjavík (Island) • Riga (Lotyšsko) • Řím (Itálie) • San Marino (San Marino) • Sarajevo (Bosna a Hercegovina) • Skopje (Severní Makedonie) • Sofie (Bulharsko) • Stockholm (Švédsko) • Tallinn (Estonsko) • Tirana (Albánie) • Vaduz (Lichtenštejnsko) • Valletta (Malta) • Varšava (Polsko) • Vatikán (Vatikán) • Vídeň (Rakousko) • Vilnius (Litva) • Záhřeb (Chorvatsko)    Teritoria, kolonie azámořská území  
Douglas (Man) • Episkopi (Akrotiri a Dhekelia) • Gibraltar (Gibraltar) • Karyés (Athos) • Longyearbyen (Špicberky) • Mariehamn (Ålandy) • Olonkinbyen (Jan Mayen) • Saint Helier (Jersey)  • Saint Peter Port (Guernsey) • Tórshavn (Faerské ostrovy)    Územní celky se spornýmmezinárodním postavením  
Cchinvali (Jižní Osetie) • Ajaccio (Korsika) • Priština (Kosovská republika) • Severní Nikósie (Severní Kypr) • Stěpanakert (Arcach) • Suchumi (Abcházie) • Tiraspol (Podněstří)  

Autoritní data: AUT: ge129867 | GND: 4074335-4 | LCCN: n79005665 | VIAF: 261467287 | WorldcatID: lccn-n79005665
Portály: Spojené království





Citováno z „https://cs.wikipedia.org/w/index.php?title=Londýn&oldid=17177776“
Kategorie: LondýnVelký LondýnHlavní města v EvropěPřístavní města v AngliiPřístavní města Severního mořeOlympijská městaHlavní města států CommonwealthuSkryté kategorie: Údržba:Články s dočasně použitou šablonouMonitoring:Reference z WikidatMonitoring:Články s výpočtyÚdržba:Články obsahující nedoložená tvrzeníMonitoring:Články s autoritní kontrolouMonitoring:Stránky používající kouzelné odkazy ISBN




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia CommonsWikizprávyWikicitáty 



V jiných jazycích


АҧсшәаAcèhАдыгабзэAfrikaansAlemannischአማርኛAragonésÆngliscالعربيةܐܪܡܝܐمصرىAsturianuАварAymar aruAzərbaycancaتۆرکجهБашҡортсаBoarischŽemaitėškaBikol CentralБеларускаяБеларуская (тарашкевіца)‎БългарскиभोजपुरीBislamaBamanankanবাংলাབོད་ཡིགBrezhonegBosanskiБуряадCatalàChavacano de ZamboangaMìng-dĕ̤ng-ngṳ̄НохчийнCebuanoᏣᎳᎩکوردیCorsuQırımtatarcaKaszëbscziСловѣньскъ / ⰔⰎⰑⰂⰡⰐⰠⰔⰍⰟЧӑвашлаCymraegDanskDeutschZazakiDolnoserbskiडोटेलीEʋegbeΕλληνικάEmiliàn e rumagnòlEnglishEsperantoEspañolEestiEuskaraEstremeñuفارسیFulfuldeSuomiVõroNa Vosa VakavitiFøroysktFrançaisArpetanNordfriiskFryskGaeilgeGagauz贛語GàidhligGalegoAvañe'ẽगोंयची कोंकणी / Gõychi KonknniગુજરાતીGaelgHausa客家語/Hak-kâ-ngîHawaiʻiעבריתहिन्दीFiji HindiHrvatskiHornjoserbsceKreyòl ayisyenMagyarՀայերենԱրեւմտահայերէնInterlinguaBahasa IndonesiaInterlingueIgboIlokanoГӀалгӀайIdoÍslenskaItaliano日本語PatoisLa .lojban.Basa JawaქართულიQaraqalpaqshaTaqbaylitАдыгэбзэKabɩyɛҚазақшаKalaallisutភាសាខ្មែរಕನ್ನಡ한국어Перем КомиКъарачай-малкъарRipoarischKurdîКомиKernowekКыргызчаLatinaLadinoLëtzebuergeschЛаккуЛезгиLingua Franca NovaLimburgsLigureLumbaartLingálaລາວلۊری شومالیLietuviųLatviešuमैथिलीBasa BanyumasanMalagasyОлык марийMāoriМакедонскиമലയാളംМонголमराठीКырык марыBahasa MelayuMaltiMirandésမြန်မာဘာသာЭрзяньمازِرونیDorerin NaoeroNapulitanoPlattdüütschNedersaksiesनेपालीनेपाल भाषाNederlandsNorsk nynorskNorskNovialNouormandChi-ChewaOccitanLivvinkarjalaOromooଓଡ଼ିଆИронਪੰਜਾਬੀPapiamentuPicardDeitschNorfuk / PitkernPolskiPiemontèisپنجابیΠοντιακάپښتوPortuguêsRuna SimiRumantschRomaniRomânăArmãneashtiTarandíneРусскийРусиньскыйसंस्कृतम्Саха тылаᱥᱟᱱᱛᱟᱲᱤSarduSicilianuScotsسنڌيDavvisámegiellaSrpskohrvatski / српскохрватскиසිංහලSimple EnglishSlovenčinaSlovenščinaGagana SamoaChiShonaSoomaaligaShqipСрпски / srpskiSranantongoSesothoSeelterskSvenskaKiswahiliŚlůnskiதமிழ்తెలుగుTetunТоҷикӣไทยTürkmençeTagalogTok PisinTürkçeТатарча/tatarçaTwiУдмуртئۇيغۇرچە / UyghurcheУкраїнськаاردوOʻzbekcha/ўзбекчаVènetoVepsän kel’Tiếng ViệtWest-VlamsVolapükWalonWinarayWolof吴语მარგალურიייִדישYorùbáZeêuws中文文言Bân-lâm-gú粵語IsiZulu 
Upravit odkazy 





 Stránka byla naposledy editována 25. 4. 2019 v 11:02.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








