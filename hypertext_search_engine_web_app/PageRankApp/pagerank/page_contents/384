https://cs.wikipedia.org/wiki/Ke%C5%88a










Souřadnice: 0°6′ s. š., 38° v. d.

Keňa

Z Wikipedie, otevřené encyklopedie


Skočit na navigaci
Skočit na vyhledávání


Keňská republika Jamhuri ya KenyaRepublic of Kenya





 vlajka

znak



Hymna: Ee Mungu Nguvu Yetu


Motto: Harambee (svahilsky: Tahejme všichni za jeden provaz)


Geografie




Poloha Keni



Hlavní město:

Nairobi


Rozloha:

582 646 km² (46. na světě) z toho 2,3 % vodní plochy


Nejvyšší bod:

Mount Kenya (5 199 m n. m.)


Časové pásmo:

+3


Poloha:
0°6′ s. š., 38° v. d.


Obyvatelstvo


Počet obyvatel:

47 615 739 (30. na světě, 2017)


Hustota zalidnění:

63,3 ob. / km² (126. na světě)


HDI:

▲ 0,532 (střední) (144. na světě, 2007)


Jazyk:

svahilština, angličtina (úřední), arabština a kmenové jazyky


Národnostní složení:

převažují Kikujové a další bantuská etnika, neafrických obyvatel je asi 1 % populace


Náboženství:

protestanti 45 %, římští katolíci 33 %, muslimové 10 %, původní náboženství 10 %, ostatní 2 %


Státní útvar


Státní zřízení:

republika


Vznik:

12. prosince 1963 (nezávislost na Velké Británii)


Prezident:

Uhuru Kenyatta


Viceprezident:

William Ruto


Měna:

keňský šilink (KES)


HDP/obyv. (PPP):

3 089[1] USD (150. na světě, 2015)


Mezinárodní identifikace


ISO 3166-1:

404 KEN KE


MPZ:

EAK


Telefonní předvolba:

+254


Národní TLD:

.ke


 multimediální obsah na Commons

Keňská republika (svahilsky a anglicky Kenya [ˈkɛnjə, ˈkiːnjə]) je přímořský stát ve východní Africe při pobřeží Indického oceánu. Sousedí na západě s Ugandou (933 km), od 9. července 2011 na severozápadě s Jižním Súdánem (232 km), na severu s Etiopií (861 km), na východě se Somálskem (682 km) a na jihu s Tanzanií (769 km). Keňa je známá svými národními parky v savaně a velkou vůlí lákat zahraniční turisty. Země je prezidentskou republikou. Keňa je pojmenována po nejvyšší hoře Mount Kenya, nacházející se uprostřed státu. Zákonodárným sborem země je Národní shromáždění.

Obsah

1 Historie
2 Politika

2.1 Seznam nejvyšších představitelů


3 Administrativní dělení
4 Geografie

4.1 Topografie
4.2 Trojúhelník Ilemi
4.3 Vodstvo
4.4 Podnebí


5 Příroda
6 Doprava
7 Obyvatelstvo

7.1 Města
7.2 Školství
7.3 Etnické složení
7.4 Demografie
7.5 Náboženství


8 Ekonomika

8.1 Hospodářství


9 Kultura
10 Chráněná území
11 Statistiky
12 Reference
13 Externí odkazy


Historie[editovat | editovat zdroj]
Historie Keni sahá milióny let do minulosti. Ve velké příkopové propadlině na březích jezera Turkana byly objeveny některé z nejstarších ostatků lidí a jejich přímých předků z pliocénu a pleistocénu. Patří k nim zástupci druhů Australopithecus anamensis, Australopithecus afarensis, Kenyanthropus platyops, Homo habilis i Homo erectus.
Od nejstarších dob mořeplavectví lákalo obchodníky keňské pobřeží. V 8. století vznikly na pobřeží první arabské obchodní osady. Koncem 15. století vstoupili na území Portugalci. Ve druhé polovině 17. století se země dostala pod vliv ománského imána. V polovině 18. století se většina pobřeží dostala pod nadvládu ostrova Zanzibar. Zanzibarský sultán pronajal v roce 1895 půdu Britům a jejich vliv se rychle rozšířil i do vnitrozemí. Poté byla prohlášena britským Východoafrickým protektorátem a do roku 1904 byla spravována společně s Ugandou.
Přistěhovalo se sem mnoho Evropanů a osídlilo vysočinu. Evropané se zmocnili území Kikujů a Luů, aby zde mohli pěstovat kávu a čaj. Britové využívali levné africké pracovní síly ke stavbě železnice a hlídání plantáží. V 50. letech žilo v Keni na 80 tisíc evropských osadníků.[2]
V roce 1920 byla prohlášena britskou korunní kolonií.
Nespokojenost Keňanů s britskou nadvládou přerostla v letech 1952 až 1959 v teroristickou vzpouru tajné nacionalistické společnosti Mau-Mau. Tisíce Afričanů zemřely.
V roce 1962 jí byla poskytnuta vnitřní samospráva a v prosinci 1963 se stala nezávislou republikou.
V prosinci 2007 zahynulo při povolebních etnických nepokojích přes 1000 lidí a 600 tisíc obyvatel muselo opustit své domovy.[3] Odpovědnost některých keňských politiků za násilí vyšetřoval Mezinárodní trestní soud.
Ve Fort Jesusu v přístavním městě Mombasa je dnes muzeum keňské historie. Pevnost postavili Portugalci roku 1593. Její silné vysoké zdi chránily pobřeží, které zabrali arabským obchodníkům na počátku 16. století. Pevnost se také používala jako vězení.

Politika[editovat | editovat zdroj]
Keňa je republika. Je nicméně členem Btitského společenství národů. Prezident republiky je volen parlamentem každých 5 let.
Prvním prezidentem byl vůdčí africký nacionalista Jomo Kenyatta. Jeho strana byla Keňská africká nacionální unie (KANU). Kenyatta dobře spolupracoval se západními státy a tak se hospodářství v Keni zlepšilo. Kenyatta zemřel roku 1978. Jeho nástupcem byl Daniel Arap Moi.
Nyní je prezidentem syn Jomo Kenyatty Uhuru Kenyatta, který vládne od roku 2013. Viceprezidentem je William Ruto.

Seznam nejvyšších představitelů[editovat | editovat zdroj]
12. 12. 1963 až 12. 12. 1964 – Malcolm John MacDonald – generální guvernér zastupující britskou monarchii jako hlava státu
12. 12. 1964 až 22. 8. 1978 – Jomo Kenyatta – prezident, KANU
22. 8. 1978 až 14. 10. 1978 – Daniel Toroitich arap Moi – KANU
14. 10. 1978 až 30. 12. 2002 – Daniel Toroitich arap Moi – prezident; KANU
od 30. 12. 2002 až 9. 4. 2013 – Emilio Mwai Kibaki – prezident; DP/NRC, PNU
od 9.4.2013 - Uhuru Kenyatta- prezident; TNA (syn Joma Kenyatty)
Administrativní dělení[editovat | editovat zdroj]
 Mapa Keni
Keňa se dělí na 8 provincií a 71 distriktů (informace z roku 1999).





Provincie

Rozloha

Počet obyvatel

Hlavní město




1.

Centrální

13 191 km²

4 304 300

Nyeri


2.

Pobřežní

83 603 km²

2 583 600

Mombasa


3.

Východní

159 891 km²

5 380 200

Embu


4.

Nairobi

684 km²

2 940 911

Nairobi


5.

Severovýchodní

126 902 km²

962 143

Garissa


6.

Nyanza

16 162 km²

4 889 700

Kisumu


7.

Rift Valley

173 854 km²

7 630 300

Nakuru


8.

Západní

8 361 km²

3 569 400

Kakamega



Geografie[editovat | editovat zdroj]
 Topografická mapa Keni
Topografie[editovat | editovat zdroj]
Při pobřeží Indického oceánu a na východě se rozkládá rozsáhlá nížina, která se v severní části rozšiřuje daleko do vnitrozemí. U hranicích s Etiopií patří Keni část Etiopské vysočiny. Na zbytku území jsou rozsáhlé plošiny a tam, kde jsou lávová pohoří, dosahují výšek až 2500 m n. m. Náhorní plošina je rozdělena tektonickým příkopem Východoafrickou příkopovou propadlinou (Východoafrický rift) s řadou menších jezer, které jsou součástí Velkých příkopových propadlin. Podél linie poklesů vystupují po obou stranách vulkanická pohoří, východně od příkopu ční nejvyšší vyhaslá sopka Kirinyaga, anglicky Mount Kenya která měří 5199 metrů. Na západě na hranicích s Ugandou je hora Mt. Elgon a měří 4321 metrů.

Trojúhelník Ilemi[editovat | editovat zdroj]
Území Trojúhelníku Ilemi, nárokované Keňou, Jižním Súdánem a Etiopií se rozkládá severozápadně od jezera Turkana. Má tvar trojúhelníku a leží v nadmořské výšce 350 až 1750 m n. m. Krajina je řídce zalesněná. Je velká 10 320 až 14 000 km². Je pojmenována po náčelníkovi Ilemi Akwonovi. Nyní jihozápadní část sporného území kontroluje Keňa, severní a východní kontroluje Jižní Súdán.[zdroj?]

Vodstvo[editovat | editovat zdroj]
 Viktoriino jezero
Říční síť je slabě rozvinutá, řeky jsou vodné jen v obdobích dešťů. Ty největší pramení na náhorní plošině a ústí do Indického oceánu. Sever a severovýchod má vysychající řeky. Viktoriino jezero (Ukerewe), největší jezero v Africe, náleží Keni jen malou severovýchodní částí. Na severu je slané bezodtoké Rudolfovo jezero (Turkana). Nejdelší řekou je Tana, měřící 708 km. Keňa má 536 km dlouhé pobřeží. Vodní plochy tvoří 13 400 km² země, což je 2,3 % z celé rozlohy Keni.




Nejdelší řeky:

Tana 708 km
Athi-Galana-Sabaki 547 km
Suam-Turkwel 354 km
Arror-Kerio 350 km
Ewaso Ngiro 330 km
Mara 290 km
Nzoia 258 km
Voi 210 km

 


Největší jezera:

Viktoriino jezero 69 485 km²
Turkana 6 405 km²
Naivasha 139 km²
Baringo 130 km²
Magadi 104 km²
Nakuru 40 km²
Bogoria 34 km²
Elmenteita 18 km²

 


Největší vodopády:

Gura 273 m
Kindaruma 135 m
Nyahururu 73 m
Swift-Rutherford 67 m

Podnebí[editovat | editovat zdroj]
 Mount Kenya
Keňa je v rovníkovém a monzunovém pásmu. Na severu a severovýchodě jsou pouště a polopouště. U pobřeží je podnebí horké a vlhké. Období dešťů zde převládají v březnu, dubnu, květnu, listopadu a prosinci.
Roční úhrny srážek jsou při pobřeží 1 100 mm, Mombasa 1 086 mm, ve vnitrozemí 500 až 1 000 mm, Nairobi 725 mm, Kisumu 780 mm. Na návětrných svazích hor jsou roční úhrny srážek až 1 500 mm. V horách nad 3500 m n. m. padá i sníh. V Nairobi v období dešťů je 19 dnů z 30 deštivých, v období sucha 7 dní z 30. V Mombase kromě Ledna a Února, kdy je 8 dní z 30 deštivých, je 15 až 23 dní z 30 deštivých.
Nejteplejšími měsíci je únor a březen a nejchladnějšími červen a červenec, rozdíl je do 7 °C. Teploty se u Indického oceánu pohybují okolo 30 °C, Mombasa průměrně 29 °C přes den, 22 °C v noci. Na severu jsou pouště, proto tam teploty přesahují 35 °C. Na zbytku území na plošinách je okolo 25 °C, Nairobi 23 °C přes den, 14 °C v noci. Průměrná vlhkost vzduchu v Nairobi je 72 %, v Mombase 81 % a v Kisumu 69 %. Průměrná roční teplota moře v Mombase je 27 °C.


Průměrné roční teploty v Kenijských městech


Město

Nad. výška

Max (°C)

Min (°C)


Mombasa

17

31

21


Nairobi

1 661

26

12


Eldoret

2 091

24

9


Lodwar

515

36

24

Příroda[editovat | editovat zdroj]
 Keňská krajina
V nadmořské výšce do 3000 m převládají savany. Ve vnitrozemí jsou většinou stepi či savany, na východě od jezera Turkana jsou pouště nebo polopouště. U pobřeží a na západě se nachází husté tropické pralesy, vzhledem k vyšším úhrnům srážek a dlouhodobé vlhkosti. Ve vyšších polohách nad 3000 m je porost nižší, horský. Rostou tam hlavně senecie, lobélie, protei a další rostliny. Výše potom lišejníky a mechy; nejvyšší oblasti jsou bez vegetace.
Využití plochy: pastviny 37 %, lesy 30 %, orná půda 8 %, ostatní 25 %.
V Keni je mnoho národních parků a rezervací. Mezi nejznámější patří rezervace Masai Mara či národní park Tsavo. Žije zde například lev, slon africký, žirafa, nosorožec, hroch obojživelný, buvol africký, zebra stepní, gazela, gepard štíhlý, levhart skvrnitý, antilopa, hyena skvrnitá a mnoho různých druhů ptáků.

Doprava[editovat | editovat zdroj]
V zemi je řídká silniční a železniční síť, čilý cestovní ruch zvyšuje podíl letecké dopravy.
Keňa má 15 asfaltovaných letišť a 210 neasfaltovaných letišť. Hlavními letišti jsou Letiště Joma Kenyattana v Nairobi a Letiště Moi v Mombase. Železniční síť je řídká, dlouhá 2778 km. Koleje jsou úzkorozchodné s rozchodem 1000 mm. Má 63 265 km silnic, z toho pouze 8933 km je asfaltovaných. Hlavní silnice jsou silnice z Káhiry do Kapského města a silnice z Mombasy do Lagosu. V Keni se jezdí vlevo. Maximální rychlost na silnicích je 100 km/h a v zastavěných oblastech 50 km/h, ale většina lidí prý tato pravidla nedodržuje.

Obyvatelstvo[editovat | editovat zdroj]
 Masaj
Keňa má mladou populaci a 73% Keňanů je mladších 30 let.[4] Počet obyvatel Keni vzrostl v průběhu 20. století z necelých 3 milionů na 40 milionů.[5]
Obyvatelé se dělí na 50 různých etnických skupin, mezi nimi jsou nejpočetnější Kikujové (cca 22%). 67 % obyvatelstva Keni žije ve vesnicích. 85,1 % všech Keňanů je gramotných, z toho 90,6 % muži a 79,7 % ženy, ale v zemi je velký podíl mladistvých, téměř 50 % všech obyvatel nebylo ještě 20 let. Křesťanství vyznává ve městech 60 % populace, na vesnicích je rozšířen stále animismus. Jsou tu i menšiny hinduistů a muslimů.
Obyvytelstvo v Keni hovoří celekm 69 jazyky, z nichž úřední jsou dva - angličtina a svahilština. Svahilština se stala úředním jazykem v roce 1963 kdy vyhlásila Keňa nezávislost na Velké Británii.

Města[editovat | editovat zdroj]
33 % obyvatelstva Keni žije ve městech. Zbytek 67 % na venkově. Hlavním a největším městem Keni je Nairobi. Má více než čtyři miliony obyvatel. Nachází se na jihozápadě území na plošině. Nairobi se uvádí jako nejmodernější město východní Afriky. Jižně od města je národní park Nairobi. Mombasa je druhé největší město. Má přibližně 800 000 obyvatel a leží při pobřeží Indického oceánu. Kisumu je třetí největší město v Keni. Žije zde 350 000 obyvatel. Leží v západní Keni u Viktoriina jezera.
Seznam 10 největších měst podle pořadí z roku 2009:

 Centrum Nairobi
 Přístavní město Malindi
 Slum Kibera na předměstí Nairobi
Nairobi 4 065 657 obyvatel
Mombasa 795 174 obyvatel
Kisumu 394 684 obyvatel
Nakuru 276 263 obyvatel
Eldoret 230 351 obyvatel
Ruiru 225 794 obyvatel
Machakos 166 367 obyvatel
Mewru 146 986 obyvatel
Nyeri 130 562 obyvatel
Kitale 115 957 obyvatel
Školství[editovat | editovat zdroj]
Keňské školství se skládá z mateřské školky, základní školy, střední školy a univerzity. Do mateřské školky se chodí přinejmenším tři roky, do základní školy osm roků, do střední školy čtyři roky a na univerzitu čtyři až šest roků. Tento systém platí už od osmdesátých let 20. století. 85 % dětí chodí do základní školy, 24 % do střední školy a pouze 2 % lidí chodí na vysokou školu. Do Základní školy se začne chodit mezi 6 až 7 rokem a končí 13 až 14 rokem.
Keňskou nejznámější a největší univerzitou je univerzita v Nairobi (anglicky: University of Nairobi, zkráceně UON). V roce 2002 do ní chodilo 22 000 studentů. Byla postavena roku 1956, ale až roku 1970 se stala Univerzitou.

Etnické složení[editovat | editovat zdroj]
 Muži z kmene Samburu poblíž jezera Turkana



Kikujové 20,12 %
Luové 13,91 %
Luhyové 13,28 %
Kambaové 10,95 %
Kalendžinové 10,88 %
Kisiiové 6,41 %
Meruové 5,07 %
Mijikendové 4,76 %
Somálci 2,29 %
Turkanové 1,86 %

 


Masajové 1,42 %
Embu 1,08 %
Taita 1,00 %
Iteso 0,78 %
Kuria  0,54 %
Tharaka 0,45 %
Bere 0,45 %
Pokomo 0,32 %
Oromo 0,31 %
Bajuni 0,22 %

 


Nderobo 0,19 %
Rendilleové 0,17 %
Orma 0,15 %
Gabrové 0,15 %
Svahilové 0,09 %
Njempsi 0,06 %
Taveta 0,06 %
Sakuya 0,04 %
Bani 0,03 %
Sanye 0,03 %

Demografie[editovat | editovat zdroj]
 Vývoj počtu obyvatel Keni v tisících.

Demografie


Obyvatelstvo rozdělené podle věku:

0-14 let: 42,1 % (muži 7 826 804, ženy 7 720 456)15-64 let: 55,2 % (muži 10 219 575, ženy 10 174 922)65 let a více: 2,6% (muži 446 355, ženy 525 609)


Průměrný věk:

průměrný věk u mužů je 18,5 letprůměrný věk u žen je 18,7 let.průměr celé populace je 18,6 let.


Očekávaná délka života při narození:

žena 57,1 let.
muži 58,8 let.



Průměrný roční přírůstek obyvatelstva:

2,8 %


Počet narození na 1 000 obyvatel:

38,94


Počet zemřelých při narození na 1 000 obyvatel:

10,95


Počet migrantů na 1 000 obyvatel:

100


Počet nakažlivých virem HIV nebo AIDS (2003):

6,7 %, což je 1 200 000 obyvatel, z nich 150 000 jich zemřelo

Náboženství[editovat | editovat zdroj]
Převážná většina obyvatel je křesťanská (83%). 47,7% se považuje za protestanty a 23,5% za katolíky latinského ritu[6]
Významnou menšinu tvoří muslimové s 11,2%, původní náboženství s 1,7% a nevěřící s 2,4%.[6] Šedesát procent muslimů žije v pobřežním regionu. Zhruba 4% muslimů jsou ahmadíja, 8% šiíté a dalších 8% jsou nespecifikovaní muslimové, zatímco 73% jsou sunnité.[7]

Ekonomika[editovat | editovat zdroj]
 10 keňských šilinků
Díky turistickému ruchu (Viktoriino jezero, národní parky) a přírodnímu bohatství má země na africké poměry vyšší HDP na obyvatele – okolo 1500 USD. Dováží se většinou suroviny a stroje, 75 % všech Keňanů je zaměstnáno v zemědělství. Ostatních 25 % jich pracuje v továrnách nebo ve službách. Keňa má veliký státní dluh, který způsobuje vzrůst nepokojů v zemi. Nezaměstnanost se zvýšila, když země přijala velký počet uprchlíků, kteří sem přicházeli, aby unikli občanské válce v sousedním Somálsku. Nyní je v Keni nezaměstnaných téměř 50 % obyvatel.
V Keni se platí keňským šilinkem. Dělí se na 100 centů. Keňský šilink je nejsilnější měnou ve východní Africe, 1 česká koruna se rovná přibližně 4,5 keňských šilinků. Platí se jim i mimo hranice Keni, nejčastěji ve východním Somálsku a jižním Súdánu a je preferovanější oproti lokální měně. Šilink se platí od roku 1963, kdy země vyhlásila nezávislost.

Hospodářství[editovat | editovat zdroj]
Keňa je zemědělský stát s poměrně rozvinutým průmyslem – představuje výrobu cementu a zpracování ropy. V zemi se těží menší ložiska sody, fluoritu, soli, zlata a niobu. Nejdůležitějším průmyslem je petrochemický, textilní a zejména potravinářský průmysl. V zemědělství pracuje 76 % veškerého činného obyvatelstva. Sklízí se cukrová třtina, kukuřice, pšenice, rýže, batáty, brambory, luštěniny, maniok, ovoce, káva, čaj, kokosové ořechy a sisal. Z dobytka se nejvíce chová skot, ovce, kozy, drůbež a velbloudi. Dominuje chov skotu, který má k dispozici 2/3 rozlohy země. Významný je rybolov a těžba dřeva z malých ploch lesů. Vláda podporuje cestovní ruch (populární safari), který je cenným zdrojem deviz. Zdravotnictví bojuje s nemocemi jako malárie, úplavice a AIDS.

Kultura[editovat | editovat zdroj]
V Keni každá komunita vaří své vlastní jídlo. Základem keňské kuchyně je kukuřice, potom proso, čirok, zelenina a maso. Nejčastější jídla jsou ugali a nyama choma. Ugali obsahuje škrob. Vyrábí se z kukuřice, mouky a vody. Je to něco mezi ovesnou kaší a těstem. Nyama choma je pečeně obvykle z kozy nebo ovce, která se peče na ohni.
Keňa má velmi aktivní sportovce v běhu, potom v kriketu, rallye, fotbale, ragby a v boxu. V běhu Keňa často reprezentuje na Olympijských hrách a ve hrách Commonwealthu v různých délkách, zvláště na 800 m, 1500 m, 3000 m s překážkami, 5000 m, 10 000 m a na maratonech. Keňští atleti vládnou ve vzdálenostních bězích, i když o výhrách v soutěžích bojují s Etiopany a Maročany. Nejlepšími atlety byli Paul Tergat a Catherine Ndereba.

Chráněná území[editovat | editovat zdroj]
 Gepard v národním parku Tsavo
 Žirafa v národním parku Nairobi s mrakodrapy v pozadí
 Národní park Amboseli s horou Kilimandžáro v pozadí
 Nosorožec tuponosý v národním parku Lake Nakuru
 Krajina v Národním parku východní Tsavo
V Keni je celkem 35 národních parků a rezervací. Zde je jejich seznam.

Národní park Aberdare
Národní park Amboseli
Národní park Arabuko Sokoke
Národní rezervace Arawale
Národní rezervace Bisanadi
Národní rezervace Boni
Národní park Central Island
Národní park Chyulu Hills
Národní park Hell's Gate
Národní rezervace Kakamega Forest
Národní park Kisite-Mpunguti
Národní park Kora
Národní rezervace Losai
Národní park Jezero Nakuru
Národní park Malindi
Národní park Malka Mari
Národní rezervace Marsabit
Národní rezervace Masai Mara
Národní park Meru
Národní park Mombasa
Národní park Mount Elgon
Národní park Mount Kenya
Národní park Mount Longonot
Národní rezervace Mwea
Národní park Nairobi
Národní park Ndere
Národní park Ol Donyo Sabuk
Národní park Ruma
Národní park Saiwa Swamp
Národní rezervace Samburu
Národní rezervace Shaba
Národní rezervace Shimba Hills
Národní park Sibiloi
Primátní rezervace Tana River
Národní park Tsavo (západní a východní)
Národní park Watamu
Statistiky[editovat | editovat zdroj]
délka hranic: 3477 km
délka pobřeží: 536 km
10 000 obyvatel: 1 lékař
1000 obyvatel: 10 telefonů
1000 obyvatel: 48 mobilů
1000 obyvatel: 10 automobilů
Reference[editovat | editovat zdroj]

↑ Světová banka. GDP per capita, PPP (current international $) [online]. [cit. 2017-01-14]. Dostupné online. 

↑ "Kenya". Matthew Firestone (2009). s. 28. ISBN 1741047730

↑ Keňané volí, hlasování provázejí krvavé nepokoje. Aktuálně.cz. 4. března 2013.

↑ "Why a new president may slow population growth". The Christian Science Monitor. 14. ledna 2008.

↑ "Exploding population". The New York Times. 7. ledna 2008.

↑ a b Wycliffe Ambetsa Oparanya (31 August 2010)  {title}. www.knbs.or.ke [online]. [cit. 2015-01-25]. Dostupné v archivu pořízeném dne 2011-11-13. . Ministry of State for Planning. knbs.or.ke

↑ Pew Forum on Religious & Public life. 9 August 2012. Retrieved 16 November 2013.


Externí odkazy[editovat | editovat zdroj]
 Obrázky, zvuky či videa k tématu Keňa ve Wikimedia Commons 
 Slovníkové heslo Keňa ve Wikislovníku
Informace o Keni – česky
 Country of Origin Information Report – Kenya [online]. UK Border Agency, 2011-02-28, rev. 2011-03-30 [cit. 2011-12-10]. Dostupné online. (anglicky) 
 Kenya – Amnesty International Report 2011 [online]. Amnesty International [cit. 2011-08-18]. Dostupné online. (anglicky) 
 Kenya (2011) [online]. Freedom House [cit. 2011-08-18]. Dostupné online. (anglicky) 
Bertelsmann Stiftung. BTI 2010 — Kenya Country Report [online].  Gütersloh: Bertelsmann Stiftung, 2009 [cit. 2011-08-18]. Dostupné online. (anglicky) 
Bureau of African Affairs. Background Note: Kenya [online]. U.S. Department of State, 2011-04-27 [cit. 2011-08-18]. Dostupné online. (anglicky) 
CIA. The World Factbook – Kenya [online]. Rev. 2011-07-26 [cit. 2011-08-18]. Dostupné online. (anglicky) 
Library of Congress. Country Profile: Kenya [online]. 2007-06-01 [cit. 2011-08-18]. Dostupné online. (anglicky) 
Zastupitelský úřad ČR v Nairobi. Souhrnná teritoriální informace: Keňa [online]. Businessinfo.cz, 2010-12-16 [cit. 2011-08-18]. Dostupné online. (česky) 
INGHAM, Kenneth, a kol. Kenya [online]. Encyclopaedia Britannica [cit. 2011-08-18]. Dostupné online. (anglicky) 
  Africká unie (AU)     
Alžírsko • Angola • Benin • Botswana • Burkina Faso • Burundi • Čad • Demokratická republika Kongo • Džibutsko • Egypt • Eritrea • Etiopie • Gabon • Gambie • Ghana • Guinea • Guinea-Bissau • Jihoafrická republika • Jižní Súdán • Kamerun • Kapverdy • Keňa • Komory • Konžská republika • Lesotho • Libérie • Libye • Madagaskar • Malawi • Mali • Mauricius • Mauritánie • Maroko • Mosambik • Namibie • Niger • Nigérie • Pobřeží slonoviny • Rovníková Guinea • Rwanda • Senegal • Seychely • Sierra Leone • Somálsko • Středoafrická republika • Súdán • Svatý Tomáš a Princův ostrov • Svazijsko • Tanzanie • Togo • Tunisko • Uganda • Zambie • Západní Sahara • Zimbabwe  

  Commonwealth (Společenství národů)    Řádné členské země  
Antigua a Barbuda • Austrálie • Bahamy • Bangladéš • Barbados • Belize • Botswana • Brunej • Dominika • Fidži • Gambie • Ghana • Grenada • Guyana • Indie • Jamajka • Jihoafrická republika • Kamerun • Kanada • Keňa • Kiribati • Kypr • Lesotho • Malajsie • Malawi • Malta • Mauricius • Mosambik • Namibie • Nauru • Nigérie • Nový Zéland • Pákistán • Papua-Nová Guinea • Rwanda • Samoa • Seychely • Sierra Leone • Singapur • Spojené království • Sv. Kryštof a Nevis • Svatá Lucie • Sv. Vincenc a Grenadiny • Svazijsko • Šalamounovy ostrovy • Srí Lanka • Tanzanie • Tonga • Trinidad a Tobago • Tuvalu • Uganda • Vanuatu • Zambie    Bývalí členové  
Irsko • Maledivy • Zimbabwe    Závislá území  
  Spojené království  
Akrotiri a Dhekelia • Anguilla • Bermudy • Britské antarktické území • Britské indickooceánské území • Britské Panenské ostrovy • Falklandy • Gibraltar • Jižní Georgie a Jižní Sandwichovy ostrovy • Kajmanské ostrovy • Montserrat • Pitcairnovy ostrovy • Svatá Helena, Ascension a Tristan da Cunha • Turks a Caicos    Austrálie  
Ashmorův a Cartierův ostrov • Australské antarktické území •  Kokosové ostrovy •  Heardův a MacDonaldovy ostrovy •  Ostrovy Korálového moře •  Norfolk •  Vánoční ostrov     Nový Zéland  
Cookovy ostrovy • Niue • Rossova dependence • Tokelau  
  

  Státy a území v Africe    Nezávislé státy  
Alžírsko • Angola • Benin • Botswana • Burkina Faso • Burundi • Čad • Demokratická republika Kongo • Džibutsko • Egypt • Eritrea • Etiopie • Gabon • Gambie • Ghana • Guinea • Guinea-Bissau • Jihoafrická republika • Jižní Súdán • Kamerun • Kapverdy • Keňa • Komory • Konžská republika • Lesotho • Libérie • Libye • Madagaskar • Malawi • Mali • Maroko • Mauricius • Mauritánie • Mosambik • Namibie • Niger • Nigérie • Pobřeží slonoviny • Rovníková Guinea • Rwanda • Senegal • Seychely • Sierra Leone • Somálsko • Středoafrická republika • Súdán • Svatý Tomáš a Princův ostrov • Svazijsko • Tanzanie • Togo • Tunisko • Uganda • Zambie • Zimbabwe     Teritoria, kolonie azávislá území  
Francie: (Mayotte • Réunion • Roztroušené ostrovy)Itálie: (Pantelleria • Pelagické ostrovy)Jemen: (Sokotra)Portugalsko: (Madeira)Španělsko: (Ceuta • Kanárské ostrovy • Melilla • Španělské severoafrické državy)Spojené království: (Svatá Helena, Ascension a Tristan da Cunha) Maroko: (Západní Sahara)    Územní celky se spornýmmezinárodním postavením  
Saharská arabská demokratická republika • Somaliland  

Autoritní data: AUT: ge129567 | GND: 4030236-2 | ISNI: 0000 0001 2353 0985 | LCCN: n80061011 | VIAF: 128920262 | WorldcatID: lccn-n80061011
Portály: Geografie





Citováno z „https://cs.wikipedia.org/w/index.php?title=Keňa&oldid=17137421“
Kategorie: KeňaStáty AfrikyVzniklo 1963Státy CommonwealthuSkryté kategorie: Monitoring:Stránky používající kouzelné odkazy ISBNÚdržba:Články obsahující nedoložená tvrzeníMonitoring:Články s autoritní kontrolou




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia CommonsWikizprávy 



V jiných jazycích


AcèhАдыгабзэAfrikaansAlemannischአማርኛAragonésÆngliscالعربيةمصرىঅসমীয়াAsturianuAzərbaycancaتۆرکجهБашҡортсаŽemaitėškaBikol CentralБеларускаяБеларуская (тарашкевіца)‎БългарскиभोजपुरीBahasa BanjarBamanankanবাংলাབོད་ཡིགবিষ্ণুপ্রিয়া মণিপুরীBrezhonegBosanskiБуряадCatalàChavacano de ZamboangaMìng-dĕ̤ng-ngṳ̄НохчийнCebuanoکوردیQırımtatarcaЧӑвашлаCymraegDanskDeutschThuɔŋjäŋZazakiDolnoserbskiडोटेलीދިވެހިބަސްཇོང་ཁEʋegbeΕλληνικάEnglishEsperantoEspañolEestiEuskaraEstremeñuفارسیFulfuldeSuomiVõroFøroysktFrançaisArpetanNordfriiskFryskGaeilgeGagauzGàidhligGalegoAvañe'ẽगोंयची कोंकणी / Gõychi KonknniગુજરાતીGaelgHausa客家語/Hak-kâ-ngîHawaiʻiעבריתहिन्दीFiji HindiHrvatskiHornjoserbsceKreyòl ayisyenMagyarՀայերենInterlinguaBahasa IndonesiaInterlingueIgboIlokanoIdoÍslenskaItaliano日本語PatoisLa .lojban.Basa JawaქართულიQaraqalpaqshaTaqbaylitKabɩyɛKongoGĩkũyũҚазақшаKalaallisutភាសាខ្មែរಕನ್ನಡ한국어KurdîKernowekКыргызчаLatinaLëtzebuergeschЛезгиLingua Franca NovaLugandaLimburgsLigureLumbaartLingálaلۊری شومالیLietuviųLatgaļuLatviešuमैथिलीMalagasyMāoriBaso MinangkabauМакедонскиമലയാളംМонголमराठीКырык марыBahasa MelayuMaltiမြန်မာဘာသာمازِرونیDorerin NaoeroNāhuatlNapulitanoPlattdüütschनेपालीनेपाल भाषाNederlandsNorsk nynorskNorskNovialSesotho sa LeboaOccitanLivvinkarjalaOromooଓଡ଼ିଆИронਪੰਜਾਬੀPangasinanKapampanganPapiamentuपालिNorfuk / PitkernPolskiPiemontèisپنجابیپښتوPortuguêsRuna SimiRomânăРусскийРусиньскыйKinyarwandaसंस्कृतम्Саха тылаSarduSicilianuScotsDavvisámegiellaSängöSrpskohrvatski / српскохрватскиSimple EnglishSlovenčinaSlovenščinaChiShonaSoomaaligaShqipСрпски / srpskiSiSwatiSesothoSeelterskBasa SundaSvenskaKiswahiliŚlůnskiதமிழ்తెలుగుТоҷикӣไทยትግርኛTürkmençeTagalogTürkçeXitsongaТатарча/tatarçaУдмуртئۇيغۇرچە / UyghurcheУкраїнськаاردوOʻzbekcha/ўзбекчаVènetoVepsän kel’Tiếng ViệtVolapükWinarayWolof吴语ХальмгმარგალურიייִדישYorùbáVahcuengh中文文言Bân-lâm-gú粵語IsiZulu 
Upravit odkazy 





 Stránka byla naposledy editována 12. 4. 2019 v 10:25.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 








