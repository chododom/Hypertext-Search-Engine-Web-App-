https://cs.wikipedia.org/wiki/Port%C3%A1l:Rostliny











Portál:Rostliny

Z Wikipedie, otevřené encyklopedie


Skočit na navigaci
Skočit na vyhledávání








e



e


Vítejte na portálu Rostliny


Rostliny nás obklopují na každém kroku a jejich význam pro život na Zemi, a tedy i pro člověka, je naprosto nenahraditelný. Díky fotosyntéze dokážou přeměňovat sluneční energii na energii chemickou, využitelnou pro ostatní organismy. Stojí tak jako primární producenti v samotném základu koloběhu energie a potravních řetězců celé planety. Bez rostlin by život v podobě, jaké ho známe, nebyl možný. Na Zemi se v současnosti vyskytuje více než 330 000 druhů rostlin a jejich stáří se odhaduje takřka na dvě miliardy let. 
Z existence rostlin odjakživa profituje i člověk. Jako základní potravinu odedávna zemědělsky pěstuje obiloviny a další plodiny, s oblibou konzumuje ovoce, zeleninu nebo různá koření. Využívá sílu léčivých bylin včetně některých halucinogenních či jedovatých, mnohé okrasné rostliny pěstuje pro potěchu oka a duše. Energetické plodiny jsou vhodné k ekologickému získávání energie, technické plodiny zase využitelné v průmyslu. 
Vědeckým zkoumáním rostlin se zabývá botanika a mnoho jejích dílčích disciplínː vnitřní stavbu rostlinných těl studuje anatomie rostlin, procesy v buňkách molekulární biologie, růst a vývoj fyziologie rostlin, jejich rozšíření na Zemi fytogeografie a fytocenologie, jejich úlohu ve světových ekosystémech ekologie. Botanická systematika třídí rostliny do taxonomických skupin na základě fylogenetické příbuznosti.
Na české wikipedii je v současné době již více než 5200 článků o rostlinných druzích, rodech, čeledích a dalších taxonech. Jsou mezi nimi články o našich domácích rostlinách, stromech a keřích, i o rostlinách velmi exotických, a také o jejich přírodních společenstvech – fytocenózách. Díky práci zdejších editorů toto číslo stále stoupá. Máte-li i vy chuť se k tomuto úsilí připojit, jste na správném místě. Základní informace k tvorbě biologických článků poskytuje Nápověda:Biologické články. Potřebujete-li poradit, obraťte se s důvěrou přímo na diskuzní stránku u portálu Rostliny.













e
Z naší přírody




Nezaměnitelný kolorit dubnové krajiny vytvářejí rozkvetlé trnky, slívy, třešně a střemchy, k nimž se v sadech a zahradách přidávají broskvoně, meruňky a švestky. Všechny tyto dřeviny patří do širokého rodu slivoň (Prunus). Je to kosmopolitně rozšířený druh, zahrnující až 500 druhů divoce rostoucích i kulturně pěstovaných rostlin.
Květy slivoní jsou oboupohlavné, pravidelné, vyrůstající samostatně nebo v květenstvích; rozkvétají před vyrašením listů nebo současně s listy. Květní lůžko formuje zvonkovitou nebo válcovitou češuli. Opadavých kališních i korunních lístků je po pěti, korunní lístky jsou většinou bílé až růžové, zřídka i purpurové či fialové. Semeník je svrchní, s jednou přímou čnělkou. Tyčinek je velké množství. Květy často výrazně voní, opylovány jsou hmyzem. Slivoně patří k medonosným rostlinám.
Více...

»Připravované «







e
Z exotiky




Lenovník novozélandský (Phormium tenax) je vytrvalá, trsnatá, stálezelená rostlina s kožovitými listy dlouhými až tři metry. Jeho původním areálem je Nový Zéland a ostrov Norfolk, odkud byl lidmi rozšířen prakticky do celého světa. Důvodem k tomuto rozšíření bylo jak jeho využívání pro výrobu pevných textilních vláken, tak i estetická hodnota okrasných rostlin v zahradách. 
Je vlhkomilnou bylinou přirozeně rostoucí na osluněných stanovištích okolo řek, vodních nádrží i po okrajích vnitrozemských či pobřežních močálů, kde při vhodných podmínkách vytváří rozsáhlé, nesnadno průchozí houštiny. Toleruje zasolenou půdu i mořskou expozici. Jeho hlavní význam spočívá v produkci lesklých, pevných, vodě odolných vláken získávaných z listů. Maorové používali listů pro pokrytí chýší, šťávu z listů aplikovali na rány, popáleniny a nemoci kůže, proti úplavici, žaludečním vředům i zácpě, míza z kořenů sloužila k léčbě střevních potíží, nektar z květů byl sbírán jako sladidlo. Lenovníky složí i jako zdroj jedlého rostlinného oleje s vysokým obsahem omega-3 mastných kyselin, který je téměř na úrovni rybího tuku.

Více...







e
Systematika




Podle moderní systematické klasifikace rostlin hledící především na fylogenetickou příbuznost, prokazovanou molekulárně biologickými analýzami, patří do říše rostlin (Archaeplastida) kromě tzv. vyšších, suchozemských rostlin také zelené řasy (ovšem bez sinicǃ), ruduchy a glaukofyty. Druhé dvě, stojící na samotném základu vývojového stromu rostlin, se někdy zařazují do společné, ale parafyletické skupiny Biliphyta, zatímco všechny ostatní rostliny počínaje řasami jsou považovány za zelené rostliny (Viridiplantae). 
Mezi rostlinami, které se dokázaly přizpůsobit životu na souši, jsou nejprimitivnější skupinou mechorosty, dnes vnímané spíše jako tři nezávislé větve na vývojovém stromuː játrovky, mechy a hlevíky. Nemají ještě pravé orgány (kořeny, listy, stonky) ani cévní svazky. Na počátku rostlin cévnatých stojí plavuně, přesličky a kapradiny. Všechny tyto rostliny se rozmnožují pomocí výtrusů. 
Vývojově jednodušší skupinou semenných rostlin jsou rostliny nahosemenné. Svůj zlatý věk prožívaly na konci prvohor a ve druhohorách a mnohé již vyhynuly, některé dnes patří mezi "živoucí fosílie". Najdeme mezi nimi však i stále progresivní skupiny, například jehličnany. Evolučně nejpokročilejší a v současnosti zdaleka nejpočetnější skupinou jsou rostliny krytosemenné, s dokonalými květy a semeny ukrytými v důmyslných plodech. Dále se dělí na skupinu bazálních větví, pro zjednodušení souhrnně označovanou jako "nižší dvouděložné", a dále na dvě velké monofyletické třídyː jednoděložné a pravé dvouděložné.

Více...







e
Zajímavý Článek




Fíkovník posvátný (Ficus religiosa) je statný, dlouhověký listnatý strom pocházející z jižní Asie. Je jedním z asi 800 druhů rodu fíkovník. Jeho druhové jméno "posvátný" je odvozeno od náboženského významu, který má pro buddhisty i hinduisty. Podle buddhistické mytologie dosáhl princ Siddhártha Gautama po šestileté meditaci v jeho stínu konečného osvícení a stal se Buddhou, strom proto bývá často vysazován u buddhistických chrámů nebo u soch zpodobňujících Budhu. Váží si ho též hinduisté, protože podle jejich starověké tradice se ve větvích tohoto stromu zjevil lidem hinduistický bůh Višnu a spojují jej také s bohy Brahmou a Šivou.
Je to stálezelený nebo částečně opadavý, rychle rostoucí listnatý strom vysoký až 25 m, s rozložitou, ale nepravidelnou korunou. Kmen mívá krátký a tlustý, kůru hrubě rozpukanou a větve šedé s hnědými skvrnami. Na rozdíl od většiny fíkovníků nemá vzdušné kořeny. Všechny jeho části po poranění roní bílý latex. Plodem jsou fíky, konzumované však obvykle pouze zvířaty.
Více...

»Předchozí články «










e
Obrázek měsíce




Kapradina Ophioglossum polyphyllum z čeledi hadilkovitých, jižní Mozambik
»Připravované «







e
Zajímavosti



Víte, že ...
 Maranta dokáže díky ztlustlině na řapíku zvané pulvinus pohybovat listy (zrychlený záznam)
... plody anony šupinaté jsou považovány za ovocnou delikatesu, zatímco jejich jedovatá semena se používají jako insekticid?
... květy masonií jsou opylovány hlodavci?
...  z opadaných listů a plodů a také z kořenů ořešáků se uvolňuje hnědě zbarvená látka zvaná juglon, která potlačuje rozvoj ostatní vegetace v okolí stromu?
... bazalka indická, zvaná též Tulsi, je v hinduismu považována za avatár (vtělení) bohyně Lakšmí a uctívána při domácích pobožnostech?

... jeden strom kadidlovníku pravého dokáže za rok vyprodukovat 2–3 kg pryskyřice – surového kadidla nejvyšší jakosti?







e
Kapka poezie



Jak ledová je zima v hloubce hor
odedávna, nejen v tomto roce
zubaté štíty, věčné sněhy
temný les vydechuje chuchvalce mlhy
tráva tu vyroste až po žních
listy opadají dřív, než přijde podzim
poutník zde — zbloudilý
vyhlíží, vyhlíží, však slunce nezahlédne.

                                            (Chan Šan)







e
Kategorie








▼  Botanika►  Anatomie rostlin►  Botanici►  Botanická systematika►  Botanické zahrady►  Dendrologie►  Fytocenologie►  Fytogeografie►  Fytochemikálie►  Fytopatologie►  Fytoterapie►  Fyziologie rostlin►  Geobiocenologie►  Herbáře►  Morfologie rostlin►  Paleobotanika►  Rostliny
▼  Flóra podle kontinentů►  Flóra Afriky►  Flóra Antarktidy►  Flóra Australasie►  Flóra Evropy►  Flóra Jižní Ameriky►  Flóra Severní Ameriky►  Flóra temperátní Asie►  Flóra Tichomoří►  Flóra tropické Asie















e
Informace







e

Nové články

(P) - pahýl, (R) - komplexní rozšíření již založeného článku

02. 01. 2019: Šídlatka, Vranec
10. 01. 2019: ‎Přeslenice vodní
14. 01. 2019: Chrpa žlutokvětá
16. 01. 2019: Chrpec plazivý
18. 01. 2019: Chrpinec bělavý
19. 01. 2019: Pterogyne nitens
26. 01. 2019: Guara
05. 02. 2019: Svietenie
06. 02. 2019: Phyllocladus
10. 02. 2019: Kustovnice cizí
13. 02. 2019: Chrpinka obecná
15. 02. 2019: Chrpovník lopuchový
17. 02. 2019: Lobelka, Jedlovec Mertensův
20. 02. 2019: Hruštička menší, Podbělice
22. 02. 2019: Alstromérie
23. 02. 2019: Lobelka modrá, Amarylka (R)
25. 02. 2019: Berberidopsis corallina
26. 02. 2019: Šáchor dlouhý
27. 02. 2019: Velbloudník tenkokřídlý
01. 03. 2019: Žabníkovka žlutá
02. 03. 2019: Děrkavka poduškovitá
05. 03. 2019: Fíkovník posvátný
08. 03. 2019: Lansat domácí
10. 03. 2019: Perila křovitá
12. 03. 2019: Lenovník novozélandský
15. 03. 2019: Růže arkansaská
04. 04. 2019: Agastache anýzová
12. 04. 2019: Cedronela kanárská
15. 04. 2019: Popenec chlupatý
18. 04. 2019: Tomel viržinský
19. 04. 2019: Sítina trojklaná
20. 04. 2019: Korokie skalníková
21. 04. 2019: Hřebíčkovec kořenný
22. 04. 2019: Slivoň vykrajovaná
25. 04. 2019: Pangium edule



e

Kvalitní články

Články, které splnily kritéria wikiprojektu Kvalitaː

 Aloe pravá
 Borovice
 Cykasy
 Jedle
 Láčkovka rádža
 Brukvovité
 Brutnákovité
 Godži
 Jednoděložné
 Jitrocel kopinatý
 Mamilárie
 Průduch
 Prvosenka jarní
 Rosnatka královská
 Růže
 Slivoň
 Šalvěj
 Šeřík obecný
 Vratič obecný

Příbuzné portály
   Biologie
   Životní prostředí
   Živočichové
   Houby
   Příroda
   Zahrada a zahradnictví
   Zemědělství

Ostatní projekty
 Rostlina na Wikislovníku
 Plantae na Wikidruzích
 Rostliny na Commons

Neidentifikované rostliny na Commons





e

Na čem je aktuálně potřeba pracovat?

Obecněː Mnoho článků vzniklých v dávnověku Wikipedie je ve stavu, který už neodpovídá dnešním standardům. Dochází tak k zajímavému paradoxu, kdy poměrně okrajová témata máme z poslední doby zpracována nepoměrně kvalitněji než články o nejběžnějších a nejzásadnějších rostlinách.
Chybějící důležitější články, které by bylo vhodné založitː oman, lopuch; fíkovník banyán, aloysie trojlistá – tzv. citrónová verbena; meruňka japonská (neboli ume švestka, Prunus mume); kopretina chocholičnatá (Tanacetum corymbosum); santalovník bílý; šalvěj muškátová; hřebíčkovec vonný;  mnoho inspirace lze nalézt též na WP Chráněná území a Požadované botanické články
Pahýly a témata volající po rozšíření: hruštička (plus založit alespoň naše druhy), založit jednotlivé druhy strdivek (a rozpracovat naše trávy obecně), ořešák popelavý, jeřáb ptačí, Faboideae, plavuně – rozšířit článek, revidovat a zamodřit systematiku; flóra Česka, Seznam invazních rostlin, Metasekvoje čínská (již úvod je zmatený)
Chybějící články z morfologie: Thyrsus, Květní terč, Poltivý plod, Číška, Žlázka
Chybějící články o biotopech: Páramo, Vegetace křovin a další z Katalogu biotopů České republiky; fynbos; chaparral
Kategorie k uspořádání: Botanická_systematika – doplnit, projít celý strom; Invazní_druhy – rozdělit živočichy a rostliny, začíná to být nepřehledné; Nepůvodní_flóra_Česka – zaplnit, chybí toho dost
Problematická taxonomie: Kapraďorosty, Alstremerkovité (nejsou zapracovány Luzuriagaceae), Chřestovité (pouze staré úzké pojetí), Saccoloma (rod asi rozdělen, podle World Ferns 13 druhů pouze z trop. Ameriky), nahosemenné, jeřáb – dle DE i EN rod rozdělen do několika menších, Abélie a Kolkvície (rody vřazeny do rodu Zimozel), Hebe - sloučen s rodem Rozrazil, Šafrán bělokvětý a Šafrán jarní - synonyma


Z článků týkajících se obsahu portálu prosíme odkazujte na tento portál šablonou {{Portály|Rostliny}} umístěnou na konci článku těsně nad kategoriemi, resp. {{DEFAULTSORT:}}. V případě, že již článek odkazuje na jiný portál, přidejte odkaz abecedně do již vložené šablony {{Portály}}, viz návod.
Pokud založíte nový článek týkající se rostlin, neváhejte ho přidat do nových článků.
Spolupracovali či spolupracují: OJJ, Zákupák, DAV456, I.Sáček, Pelát, Ramon de L, Vojtěch Zavadil, Borzywoy a další
Průběžná aktualizace a údržbaː Borzywoy




Seznam všech portálů české Wikipedie



Aktualizovat tuto stránku





  Portály o přírodě a technologiích, z přírodních a technických věd    Příroda  
Dinosauři
Entomologie
Houby
Kočky
Koně
Obojživelníci
Ohrožená a vyhynulá zvířata
Pes domácí
Primáti
Ptáci
Rostliny
Stromy
Včelařství
Živočichové
Životní prostředí    Přírodní vědy  
Astronomie
Biologie
Evoluční biologie
Fyzika
Chemie
Matematika
Medicína
Měsíc
Meteorologie
Planetární vědy
Sexualita
Sluneční soustava    Technika a technologie  
Architektura a stavebnictví
Fytoenergetika a kompostárenství
Informační věda a knihovnictví
Internetový marketing
Kosmonautika
Letectvo Spojených států amerických
Linux
Procesory
Samsung
Svobodný software
Těžba
Zahrada a zahradnictví
Zemědělství  








Citováno z „https://cs.wikipedia.org/w/index.php?title=Portál:Rostliny&oldid=16493678“
Kategorie: Portály o příroděRostliny




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

PortálDiskuse 




Varianty







Zobrazení

ČístEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka Wikidat 



Tisk/export


Vytvořit knihuStáhnout jako PDFVerze k tisku 



V jiných jazycích


العربيةБашҡортсаDanskEnglishEspañolفارسیSuomiFrançaisעבריתहिन्दीBahasa IndonesiaItaliano日本語ქართული한국어КыргызчаLietuviųOccitanPortuguêsRomânăРусскийSvenskaไทยXitsongaТатарча/tatarçaУкраїнськаTiếng Việt中文 
Upravit odkazy 





 Stránka byla naposledy editována 27. 9. 2018 v 21:30.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






