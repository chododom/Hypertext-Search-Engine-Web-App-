https://cs.wikipedia.org/wiki/P%C5%99edseda_vl%C3%A1dy_%C4%8Cesk%C3%A9_republiky











Předseda vlády České republiky

Z Wikipedie, otevřené encyklopedie


Skočit na navigaci
Skočit na vyhledávání

Předseda vlády České republiky  Znak vlády České republiky
ÚřadujícíAndrej Babišod 13. prosince 2017 Sídlo

Kramářova vila Jmenuje

prezident České republiky První ve funkci

Václav Klaus Plat

203 600 Kč (2018)[1] Webová stránka

www.vlada.cz Některá data mohou pocházet z datové položky.

Předseda vlády České republiky je hlavou vlády České republiky. Sídlí v Kramářově vile v Praze. Od prosince 2017 je předsedou vlády Andrej Babiš z hnutí ANO 2011, podruhé jmenovaný v červnu 2018.
Předseda vlády je jmenován prezidentem republiky. Jestliže dvakrát neuspěje při sestavení vlády (vláda nezíská důvěru parlamentu), pro třetí pokus jmenuje prezident předsedu na základě návrhu předsedy Poslanecké sněmovny. Předseda vlády podává demisi do rukou prezidenta. Jeho demise znamená zároveň demisi celé vlády jen podle dosavadní ústavní zvyklosti.
Je držitelem jednoho ze sedmi klíčů od dveří do Korunní komory v kapli sv. Václava v katedrále sv. Víta, kde jsou uloženy české korunovační klenoty.

Obsah

1 Kompetence
2 Postavení
3 Odkazy

3.1 Reference
3.2 Související články
3.3 Externí odkazy




Kompetence[editovat | editovat zdroj]
Podle Ústavy České republiky předseda vlády organizuje činnost vlády, řídí její schůze a vystupuje jejím jménem. Vykonává rovněž další činnosti, které mu svěří ústava nebo jiné zákony. Spolupodepisuje zákony, zákonná opatření Senátu a nařízení vlády. Na jeho návrh prezident republiky jmenuje a odvolává další členy vlády. Jeho prostřednictvím také podávají další členové vlády demisi do rukou prezidenta.
Kromě toho kontrasignuje rozhodnutí prezidenta republiky podle článku 63 a nese za ně spolu s celou vládou odpovědnost. Kontrasignací může pověřit jiného člena vlády. V případě uvolnění úřadu prezidenta nebo pokud nemůže prezident svůj úřad ze závažných důvodů vykonávat, přísluší mu výkon některých funkcí dle článku 63. Konkrétně to jsou:

zastupování státu navenek
sjednávání a ratifikace mezinárodních smluv
je vrchním velitelem ozbrojených sil
přijímání vedoucích zastupitelských misí
pověřování a odvolávání vedoucích zastupitelských misí
propůjčování a udělování státních vyznamenání
jmenování soudců
nařízení, aby se trestní řízení nezahajovalo, a bylo-li zahájeno, aby se v něm nepokračovalo
udělování amnestie
výkon pravomocí neuvedených v ústavních zákonech, ale v běžných zákonech
Postavení[editovat | editovat zdroj]
Jeho pozice v rámci vlády je poměrně silná. Ačkoli vláda rozhoduje ve sboru, směřování politiky určuje její předseda. Přesto nesmí přímo ovlivňovat činnost jednotlivých ministerstev.[2] Jeho výsadní postavení dokládá zejména to, že na jeho návrh jsou jmenováni a odvoláváni další členové vlády.[3] Na druhou stranu je fakticky v tomto obvykle omezen koaliční smlouvou.[4]
Přestože pro to není opora v ústavě, jeho demise je podle zavedené praxe považována za demisi celé vlády. Tento názor je také obecně přijímán v právní teorii,[5] ovšem někteří právníci jej nesdílejí.[6][7] Např. podle ústavního právníka Jana Filipa má být demise vlády zásadním rozhodnutím celé vlády, nový předseda vlády by navíc podle něj měl mít dostatek možností k provedení potřebných změn. Ačkoli předseda vlády tak může podle výslovného znění ústavy podat demisi a současně dát prezidentovi návrh na odvolání ostatních členů vlády, při vládní krizi v roce 1997 podal premiér Václav Klaus demisi s dovětkem o demisi celé vlády. Později bylo i s demisemi některých dalších premiérů nakládáno jako s demisemi celých vlád, čímž byla vytvořena ústavní zvyklost.[4] Výslovně ji zakotvit do českého právního řádu bylo navrženo v souvislosti s rozsáhlejší novelizací Ústavy v roce 1999, tento návrh ale tehdy neprošel.[8]

Vzhledem k tomu, že ústava umožňuje, aby byl předseda vlády jmenován dříve než ostatní členové vlády, může nastat situace, kdy má země dva úřadující předsedy vlády. Nový ale pouze sestavuje svou budoucí vládu, a tak se na něj hledí pouze jako na designovaného. Pravomoci předsedy vlády tudíž plní v souladu s pověřením od prezidenta k výkonu funkce dosavadní předseda.[3]

Odkazy[editovat | editovat zdroj]
Reference[editovat | editovat zdroj]

↑ SOKOL, Petr. Milionář z Hradu. Kolik bere český prezident? [online]. Reflex, 2018-02-18 [cit. 2018-02-21]. Dostupné online. 

↑ VODIČKA, Karel; CABADA, Ladislav. Politický systém České republiky. Historie a současnost. 3. vyd. Praha: Portál, 2011. S. 345. 

↑ a b GERLOCH, Aleš; HŘEBEJK, Jiří; ZOUBEK, Vladimír. Ústavní systém České republiky. 5. vyd. Plzeň: Vydavatelství a nakladatelství Aleš Čeněk, 2013. S. 187-188. 

↑ a b FILIP, Jan. Aktuální ústavněprávní otázky výkonné moci v ČR. In: HLOUŠEK, Vít; ŠIMÍČEK, Vojtěch. Výkonná moc v ústavním systému České republiky. Brno: Masarykova univerzita v Brně, 2004. S. 28–29.

↑ Sládeček, V., Mikule, V., Suchánek, R., Syllová, J. Ústava České republiky. 2. vydání. Praha: C. H. Beck, 2016, s. 709. ISBN 978-80-7400-590-9, str. 711–712.

↑ KOUDELKA, Zdeněk. Prezident a demise Sobotky. Aktuálně.cz [online]. 2017-05-02 [cit. 2017-05-05]. Dostupné online. 

↑ HASENKOPF, Pavel. Premiér nesmí libovolně shodit celou vládu. Aktuálně.cz [online]. 2017-05-05 [cit. 2017-05-05]. Dostupné online. 

↑  Sněmovní tisk 359. Novela Ústavy ČR [online]. Poslanecká sněmovna Parlamentu České republiky, 3. období, 1998–2002 [cit. 2017-05-04]. Dostupné online. 


Související články[editovat | editovat zdroj]
Seznam premiérů Česka
Seznam manželek premiérů České republiky
Externí odkazy[editovat | editovat zdroj]
 Obrázky, zvuky či videa k tématu předseda vlády České republiky ve Wikimedia Commons 
Oficiální stránky předsedy vlády na stránkách Vlády České republiky
  Držitelé klíčů od Korunní komory     
prezident republiky • předseda vlády • arcibiskup pražský • předseda Senátu • předseda Poslanecké sněmovny • probošt svatovítské kapituly • primátor Prahy  

Portály: Politika





Citováno z „https://cs.wikipedia.org/w/index.php?title=Předseda_vlády_České_republiky&oldid=17024769“
Kategorie: Premiéři ČeskaPremiéři podle zemíSkryté kategorie: Monitoring:Stránky používající kouzelné odkazy ISBNÚdržba:Wikidata mají jiný štítekÚdržba:Insignie není na Wikidatech




Navigační menu


Osobní nástroje

Nejste přihlášen(a)DiskusePříspěvkyVytvoření účtuPřihlášení 



Jmenné prostory

ČlánekDiskuse 




Varianty







Zobrazení

ČístEditovatEditovat zdrojZobrazit historii 



Další





Hledání



 







Navigace


Hlavní stranaNápovědaPotřebuji pomocNejlepší článkyNáhodný článekPoslední změnyKomunitní portálPod lípouPodpořte Wikipedii 



Nástroje


Odkazuje semSouvisející změnyNačíst souborSpeciální stránkyTrvalý odkazInformace o stráncePoložka WikidatCitovat stránku 



Tisk/export


Vytvořit knihuStáhnout jako PDFVerze k tisku 



Na jiných projektech


Wikimedia Commons 



V jiných jazycích


БеларускаяCatalàΕλληνικάEnglishEspañolFrançaisGalegoHrvatskiMagyarМакедонскиOccitanРусскийSrpskohrvatski / српскохрватскиSvenskaУкраїнська 
Upravit odkazy 





 Stránka byla naposledy editována 8. 3. 2019 v 19:55.
Text je dostupný pod licencí Creative Commons Uveďte autora – Zachovejte licenci, případně za dalších podmínek. Podrobnosti naleznete na stránce Podmínky užití.


Ochrana osobních údajů
O Wikipedii
Vyloučení odpovědnosti
Vývojáři
Prohlášení o cookies
Mobilní verze



 

 






